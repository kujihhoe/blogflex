---
author: ["柯棋瀚"]
title: "麟德曆推遊交術三本對讀"
date: 2021-06-10
categories: ["曆"]
url: /post/linde-eclipse
description: '現在這個只是為了方便看，以後有機會了再進一步校勘。《新唐書》、《舊唐書》卷三十三、《開元占經》卷一〇三各有出入，《舊唐》最全，《新唐》、《占經》很接近。《舊唐》標題爲《推遊交術》，《新唐》沒有標題。'
img: 'https://pic.imgdb.cn/item/60c21930844ef46bb2f5b188.jpg'
vertical: false
---

<u>〔〕</u>爲校勘記，《占經》是四庫本，標點、校勘是我的，兩唐書是中華書局點校本的。

| 舊唐書                                                       | 新唐書                                                       | 占經                                                         |
| ------------------------------------------------------------ | ------------------------------------------------------------ | ------------------------------------------------------------ |
| 終率：一千九十三萬九千三百一十三。奇率：三百。約終：三萬六千四百六十四奇一百一十三。交中：一萬八千二百三十二奇五十六半。交中日<u>〔新志「中」作「終」。按下文「中日十三，餘八百一十二」，倍之得交終日，似當作「終」。〕</u>：二十七餘二百八十四奇一百一十三。中日：十三餘八百一十二奇五十六半。虧朔：三千一百六奇一百八十七。實望：一萬九千七百八十五奇一百五十。後准：一百五十二奇九百三半。前准：一萬六千六百七十八奇二百六十三。 | 遊交終率千九十三萬九千三百一十三。奇率三百。約終三萬六千四百六十四，奇百一十三。交中萬八千二百三十二，奇五十六半。交終日二十七，餘二百八十四，奇百一十三。交中日十三，餘八百一十二，奇五十六半。虧朔三千一百六，奇百八十七。實望萬九千七百八十五，奇百五十。後準千五百五十三，奇九十三半。前準萬六千六百七十八，奇二百六十三。 | 終率一千九十三萬九千三百一十三。奇率三百約終三萬六千四百六十四。奇一百一十三。交中一萬八千二百三十二，奇五十六半。虧朔三千一百六，奇一百八十六。望實一萬九千七百八十五，奇一百五十。後准一千五百五十三，奇九十三半。前准一萬六千六百七十八，奇二百六十三。 |
| 《求月行入交表裏術》置總實，以終率去之。不足去者，奇率乘之。滿終率，又去之。不滿者，奇率約之，爲天正恆朔夜半入交分。不盡，爲奇。以總法約入交分，爲日。不盡，爲餘。命日算外，即天正恆朔夜半入交日算及餘、奇。天正定朔有進退日者，依所進退一日，爲朔所入。日不滿中日及餘、奇者，爲月在外；滿，去之，餘皆一爲月在內。大月加二日，小月加一日，餘皆一千五十五、奇一百八十七。求次日，加一日，滿中日者，皆去之，餘爲入次。一表一里，迭互入之。 | 置總實，以奇率乘之，滿終率去之；不滿，以奇率約，爲入交分。加天正常朔小餘，得朔汎交分。求次朔，以虧朔加之。因朔求望，以實望加之。 | 《推汎交分術》置搃實，以終率去之，不足去者，奇率乗之，滿終率又去之，奇率約之，爲天正恒朔。夜半入交分不盡爲奇。<n>以天正恒朔小餘朔汎交分交加分，即天正恒。</n>《求望汎交分》以望實加之求，以朔者以虧朔加之，滿約終去之。 |
| 《求月入交去日道遠近術》置所入日差，並後差半之，爲通率。進，以入日餘減總法，以乘差，總法而一，並差以半之。退者，半入餘，以乘差，總法而一。皆加通率，爲交定率。乃以入餘乘定總法。乃進退差積，滿十爲度，不滿爲分，即各其日月去日道度數。每求日道宿度去極數，其入七日，餘一千七十六、奇二十八少已下者，進，已上，盡全；餘二百六十三、奇二百七十一大者，退入十四日，如交<u>〔據術，「如交」下當有「中日」二字。〕</u>餘奇已下者，退；其入已上，盡全；餘五百二十七、奇二百四十二半者，進。而終其要爲五分。初則七日四分，十四日三分；末則七日後一分，十四日後二分。雖初強末弱，差率有檢，月道一度半強已下者，爲沾黃道。當朔望，則有虧。遇五星在黃道者，則相侵掩。 |                                                              |                                                              |
| 《求所在宿術》求夜半入交日十三算者及餘，以減中日及餘，不盡者，以乘其日離定程，總法而一，爲離分，滿程爲度，以加其日夜半月所在宿度算及分，求次交准此，各得其定交所在度。置前後定交所宿度算及分，半之，即各表裏極所在宿度及分。 |                                                              |                                                              |
| 《求恆朔望泛交分野<u>〔據文義，「野」字疑當作「術」。〕</u>》因天正恆朔夜半入交分，以天正恆朔泛交分求望泛交，以實望加之。又加，得次月恆朔泛交分。滿約終及奇，去之。次求次朔，以虧望〔瀚案：當作虧朔〕加之。《求朔望入常交分術》以入氣盈朒定積，盈加朒減其恆泛交分，滿若不足，進退約終。即其常分交。<u>〔「常分交」疑當作「常交分」。〕</u>《求朔望定交分術》<u>〔「交」字各本原無，據上文及術補。〕</u>以六十乘定遲速，以七百七十七降除之，所得爲限數。速減遲加如常。<u>〔「加」字各本原無，據新志補。〕</u>其數朔入交月在日道里者，以所入限數減定遲速，餘以速減遲加其定交分。<u>〔「速」字各本原無，據新志補。〕</u>而出日道表者，爲變交分。加減不出日道表，即依定交分求蝕分。其變交分出日道表三時半內者，檢其前後月望入交分數多少，依月虧初復末定蝕術，注消息，以定蝕不。<u>〔「以」字各本原作「心」，據新志及文義改。〕</u> | 各以朔望入氣盈朒定積，盈加、朒減之；又六十乘遲速定數，七百七十七除，爲限數；以速減、遲加，爲定交分。<n>其朔，月在日道裏者，以所入限數減遲速定數，餘以速減、遲加其定交分。而出日道表者，爲變交分。不出表者，依定交分。其變交分三時半內者，依術消息，以定蝕不。</n> | 《推朔望定交分術》以六十一乗定遲速數，七十七十七除之，所得爲限數，及入氣盈縮加減汎交分，爲定交分。 |
| 《求入蝕限術》其入交定分，如交中已下者，爲月在外道；交中已上者，以交中減之，餘爲月在內。其分如後准已下、前准已上者，爲入蝕限。<u>〔各本「其」字原作「外」，「限」字原作「陽」，據新志及文義改。〕</u>望則月蝕，<u>〔「望」字各本原無，據新志及文義補。〕</u>朔入限，月在裏者，日蝕。入限如後准已下者，爲交後分；前准已上者，反減交中，<u>〔「反」字各本原作「及」，據新志改。〕</u>餘爲交前分。<u>〔「前」下各本原有「後」字，據新志及術改。〕</u>以一百一十二約之，爲交時。 | 交中已下者，爲月在外道；已上者，去之，餘爲月在內道。其分如後準已下，爲交後分；前準已上者，反減交中，餘爲交前分。望則月蝕，朔在內道則日蝕。百一十二約前後分，爲去交時。 | 《推入蝕限術》入交定分如交中已下爲月在外道，交中已上，以交中減之，餘爲月在内道。内外分如後准巳上、前准巳上者，爲入蝕限。望則月蝕，朔入限、月在裏者，蝕。入限如後准已下，爲交後分；前准已上，反減交中，餘爲交前分。置前後分，以一百一十二約之，爲去交時數。 |
| 《求月蝕所在辰術》置望日不見刻，六十七乘之，十而一，所得，若蝕望定小餘與之等已下，又以此得減總法餘與之等已爲蝕正見數定小餘。如求律氣應加時法，得加時所在辰月在沖辰蝕，若非正見者，於日出後日沒前十二刻半內，求其初末以候之。又以半總減蝕定小餘，不足減者半總加減訖，以六乘之，如辰率而一，命起子半算外，即月蝕所在辰。《求日蝕所在辰術》置有蝕朔定小餘副之，以辰率除之，所得以艮、坤、巽、乾爲次，命退算外。<u>〔據術，當作「命起艮算外」。〕</u>不滿法者，半法減之。無可減者，爲初；所減之餘，爲末。初則減法，各爲差率。月在內道者，乃以十加去交時數而三除之，以乘差率，<u>〔「率」字各本原無，據上下文補。〕</u>十四而一，爲差。其朔在二分前後一氣內，即以差爲定。近冬至以去寒露雨水、近夏至以去清明白露氣數倍之，又三除去交時數增之。近冬至，艮巽以加，坤乾以減；近夏至，艮巽以減、坤乾以加其差，爲定差。艮坤加副，巽乾減副。月在外道者，三除去交時數，以乘差率，十四而一，爲之差。艮坤以減副，巽乾以加副，各加減副訖，爲定副小餘。如求律氣應加時術，即日蝕所在辰及少太。其求入辰刻，以半辰刻乘朔，辰率而一，得刻及分。若蝕近朝夕者，以朔所入氣日出沒刻校蝕所在，知蝕見不之多少，所在辰爲正見日月蝕既，在起復初末，亦或變常退於見前後十二刻半候之。 | 置定朔小餘，副之。辰率約之，以艮、巽、坤、乾爲次，命算外。其餘，半法已下爲初；已上者，去之，爲末。初則因餘，末則減法，各爲差率。月在內道者，益去交時十而三除之。以乘差率，十四而一，爲差。其朔，在二分前後一氣內，即以差爲定；近冬至以去寒露、雨水，近夏至以去清明、白露氣數倍之，又三除去交時增之；近冬至艮巽以加、坤乾以減，近夏至艮巽以減、坤乾以加其差，爲定差。艮、巽加副，坤、乾減副。月在外道者，三除去交時數，以乘差率，十四而一，爲差。艮、坤以減副，巽、乾以加副，爲食定小餘。望即因定望小餘，即所在辰；近朝夕者，以日出沒刻校前後十二刻半內候之。 | 《推日月蝕所在辰術》如求律氣應加時法得加時所去辰。月在衡辰蝕昔非正見者，於日出及日没前十二刻半内其初末以候之。 |
| 《求月起復依蝕分後術》求月在日道表朔不應蝕准。朔在夏至初日，准去交前後二百四十八分爲初准；已下，加時在午正前後七刻內者，食。朔去夏至前後，每一日損初准二分，畢於前後九十四日，各爲每日變准。其朔去交如變准已下，加時如前者，蝕。又以末准六十減初准及變准，餘以十八約之，爲刻准。以並午正前後七刻數爲時准。加時准內去交分，如末准已下，並蝕。又置末准，每一刻加十八，爲差准。每加時刻，去午前後如差准刻已下，去交分如差已下者，並蝕。自秋分至春分，去交如末准已下，加時南方三辰者，亦蝕。凡定交分在辰前後半時外者，雖入蝕准前爲蝕。 | 月在外道，朔不應蝕。夏至初日，以二百四十八爲初準。去交前後分如初準已下、加時在午正前後七刻內者，蝕。朔去夏至前後，每一日損初準二分，皆畢於九十四日，爲每日變準。交分如變準已下、加時如前者，亦蝕。又以末準六十減初準及變準，餘以十八約之，爲刻準。以幷午正前後七刻內數，爲時準。加時準內交分，如末準已下，亦蝕。又置末準，每一刻加十八，爲差準。加時刻去午前後如刻準已上、交分如差準已下者，亦蝕。<u>〔「刻準已上」，舊書卷三三曆志作「刻準已下」。錢校云當從舊書。按加時愈近中午，交分值愈小，則日蝕的可能性愈大。錢校可從。〕</u>自秋分至春分，去交如末準已下、加時巳、午、未者，亦蝕。 | 《求月在表朔蝕准》夏至初去交前後二百四十八分爲初准，已下加則午正前後七刻内者，蝕。又夏至前後毎一日損初准二分，畢於前後九十四日，各爲毎日變准。若變已下加時如前者，蝕。又以末准六十減初准，及變准餘，以十八約之，爲刻准。以筭午正前後七刻數百時准，加時去時准内，去交如末准已下，前蝕。又置末准，毎一刻加十八爲差准，加時刻去午正前後如差，准刻已下去交分如差准已下者，甚蝕。秋分至春分，去交如末准已下，加時南方三辰者，二<u>〔二爲亦草書之訛〕</u>蝕。 |
| 《求月在日道里朔應蝕而不蝕准》朔在夏至日，去交一千三百七十三，爲初准；已上，加時在午正前後十八刻內者，或不蝕。朔去夏至前後，每一日益初准一分半，畢於前後九十四日，各爲每日變准。以初減變，餘十而一，爲刻准。以刻減午正前後十八刻，餘，十而一爲時准。其去交在變准已上，加時在准內者，或不蝕。 | 月在內道，朔應蝕。若在夏至初日，以千三百七十三爲初準。去交如初準已上、加時在午正前後十八刻內者，或不蝕。夏至前後每日益初準一分半，皆畢於九十四日，爲每日變準。以初準減變準，餘十而一，爲刻準。以減午正前後十八刻，餘爲時準。其去交在變準已上、加時在準內，或不蝕。 | 《求月在裏朔不蝕准》夏至日去交一千三百七十三初爲准，初准巳上加時午正前後十八刻内，或不蝕。又夏至後毎一日益初准一分半，畢前後九十四日，各爲毎日變准。以初准減變准，餘十而一，爲刻准，以減午正前後十八刻，餘爲時准。去交在變准巳上，加時准内，或不蝕。 |
| 《求月蝕分術》置去交前後定分，冬，交前後<u>〔「冬交」殘宋本、聞本作「交冬」，殿本、懼盈齋本、局本、廣本作「交分」，據新志及文義改。〕</u>皆去二百二十四；春，交後去一百，交前去二百；夏，不問前後，去五十；秋，交後去二百，交前去一百。不足去者，蝕既。有餘者，以減後准，一百四而一。餘半已下，爲半弱；半已上，爲半強。命以十五爲限，得月蝕之大分。 | 望去交前後定分，冬，減二百二十四；夏，減五十四；春，交後減百，交前減二百；秋，交後減二百，交前減百。不足減者，蝕既。有餘者，以減後準，百四而一，得月蝕分。 | 《推月蝕分術》置去交前後定分，冬，交前皆去二百二十四；春，交後去一百，交前去二百；夏，不問前後，去五十；秋，交後去二百，交前去一百。不足去，蝕既。有蝕者，以減後准，一百四而一，餘半已下爲半弱，半已上爲半强，命以十五滿限，得月蝕之大分。 |
| 《求月蝕所起術》月在內道：蝕東方三辰，虧自月下斜南上，月從西而漸北，自東而漸南。蝕南方三辰，虧起左下，甚于正南，復於右下。蝕西方三辰。虧自南而漸東，月從北而漸西，起於月上，斜南而下。月在外道：蝕東方三辰，虧起自月下，斜北而上，虧起東而漸北，月從西漸南。蝕南方三辰，虧起左上，甚於正北，復於右上。蝕西方三辰。虧自北而漸東，月從南而漸西，起於月上，斜北而上。凡蝕十二分已上，皆隨黃道所在起復，於正傍逆順上下每過其分。又道有升降，每各不同，各隨時取正。 |                                                              | 月在内道蝕，<n>初起東南，蝕甚西南。</n>月在外道蝕。<n>初起東北，食甚西北，十三分已上，正東起，皆據正南而言之。</n> |
| 《求日蝕分術》月在內道者，朔入冬至，畢朒雨水，及盈秋分，畢大雪，<u>〔「畢」下各本原有「五十八秋分畢」六字。「五十八」涉下而衍，「秋分畢」涉上而衍。據上下文及新志删。〕</u>皆以五百五十八爲蝕差。自入朒春分已後，日損六分，畢于白露。<u>〔據新志及術，「日損六分」下當補「畢於芒種。自入夏至日益六分」十二字。〕</u>置蝕去交前後定分，皆以蝕差減之。但去交分不足減者，皆反以減蝕差爲不蝕餘。<u>〔「蝕差」下各本原有「蝕」字，據新志及術删。〕</u>自入朒小滿，畢盈小暑，加時在午正前後七刻外者，皆去不蝕餘一時；<u>〔殘宋本、聞本作「皆不去蝕餘」，殿本、懼盈齋本、局本、廣本作「皆不餘蝕餘」，據上下文改。〕</u>三刻內，加不蝕餘一時。朒大寒畢朒立春，交前五時外，大暑畢盈立冬，<u>〔校勘記卷一六謂「大暑」上脫「盈」字。〕</u>交後五時外，皆去不蝕餘一時，<u>〔「去」字各本原作「云」，「蝕」重文，據上下文改。〕</u>五時內加一時。諸加時蝕差應減者，交後減之，交前加之。應加者，交後加之，交前減之。但不足減去者，蝕既。加減入不蝕限者，或不蝕。其月在外道者，冬至初日無蝕差。自後日益六分，累計以爲蝕差，畢于朒雨水。自入朒春分，畢于盈白露，皆以五百二十二爲蝕差。自入盈秋分已後，日損六分，畢于大雪。所損之餘，爲蝕差。以蝕差加去交定分，爲蝕分。以減後准，餘爲不蝕分。各置其朔蝕差，十五約之，以減一百四，餘爲定法。不蝕分餘，各如定法得一分。餘半法已上，爲半強；已下，爲半弱。減十五，餘爲蝕之大分。 | 朔交，月在內道，入冬至畢定雨水，及秋分畢大雪，皆以五百五十八爲蝕差。入春分，日損六分，畢芒種。<u>〔「芒種」，舊書卷三三曆志作「白露」。據術，「畢芒種」下當云「入夏至，日益六分，畢白露」。此疑脫。〕</u>以蝕差減去交分；不足減者，反減蝕差，爲不蝕分。其不蝕分，自小滿畢小暑，加時在午正前後七刻外者，皆減一時；三刻內者，加一時。大寒畢立春交前五時外、大暑畢立冬交後五時外者，皆減一時；五時內者，加一時。諸加時蝕差應減者，交後減之，交前加之；應加者，交後加之，交前減之。不足減者，皆既；加減入不蝕限者，或不蝕。月在外道，冬至初日，無蝕差。自後日益六分，畢於雨水。入春分，畢白露，皆以五百二十二爲差。入秋分，日損六分，畢大雪。以差加去交分，爲蝕分。以減後準，餘爲不蝕分。十五約蝕差，以百四，爲定法。<u>〔舊書卷三三曆志作「以減百四，爲定法」。據術，舊書是。〕</u>其不蝕分，如定法得一，以減十五，餘得日蝕分。 | 《推日食分術》月在内道，冬至畢雨水，秋分畢大雪，以五百五十八爲差，<n>自入春分已後，日損六分，畢芒種。</n>夏至初日無差。<n>自後日益六分，畢白露。</n>置去交前後定分，皆以差減，不足減，反減差，爲不蝕餘。小滿畢小暑，加時午正前後七刻外，去不蝕餘一時，三刻内，即加一時；大寒畢立春，交前五時外，大暑畢立秋，立<u>〔交之訛〕</u>後五時外，皆去不蝕餘一時，五時内，即加一時。月在外道，冬至初日無差，自後日益六分，爲畢雨水。自入春畢白露，皆以五百二十二爲差，<n>自入秋分已後，日損六分，畢大雪，所損爲差。</n>以差加去交定分，爲蝕分，以減後准餘爲不食分，各置差十五約之，以減一百四，餘爲定法，以除不餘分，得爲分，餘半法已上，爲半强，已下爲半弱，以減十五，餘爲蝕之大分。 |
| 《求日蝕所起術》日在內道：日蝕東方三辰，虧自日上近北而斜下，月漸西北，日漸東南。日蝕南方三辰，虧起右下，甚正北，復左下。月在南而漸東，日在北而漸西。日蝕西方三辰。月漸東北，日漸西南，虧自日下近西而斜上。日在外道：日蝕東方三辰，虧自日上近南而斜下，月漸東南，日漸西北。日蝕南方三辰，虧起右下，甚正北，復左下。月在南而漸東，日在北而漸西。日蝕西方三辰。月漸西南，日漸東北，虧自日下近南而斜上。凡蝕十二分已上，起於正旁。各據黃道升降，以准其體。隨其所處，每各不同。蝕有初末，動涉其時，隨便益損，以定虧復所在之方也。 |                                                              | 月在内道日蝕，<n>初起西南，蝕甚東北。</n>月在外道日蝕，<n>初起西南，食甚東南。十三分已上，正西起，亦據正南方而言之也。</n> |
| 《求日月蝕虧初及復末時刻術》置朔望所蝕大分數爲率。四分已上，因增二。五分已上，因增三。九分已上，因增四。十三分已上，因增五。各爲泛用刻率，副之。以乘所入率，副之。以乘所入變增減率，總法而一，應速增損、減加，應遲依其增減副，訖，爲蝕定用刻數。乃四乘之，十而一，以減蝕甚辰刻，爲虧初。又六乘之，十而一，加蝕甚辰刻，爲復末。依其定加時所在辰刻加減命之，各其辰、其月蝕甚初末更籌。因其日月所入辰刻及分，依前定氣所遇夜刻更籌術，求其初末及甚時更籌。 |                                                              | 《推日月蝕虧初及復末時刻術》置朔望蝕大分爲率，五已下増二已上，増三十已上，增四十三分已上，增五爲蝕用刻，以四乗十除得，減蝕甚刻爲虧初，又六乗十而一，以加蝕甚刻爲復末辰刻。<n>其月蝕甚初末更籌，因其日月所入辰刻及分，依前定氣所遇夜刻更籌術，求其初末，及其時更籌。 |

《舊唐》還有一段天竺法：

> 迦葉孝威等天竺法，先依日月行遲疾度，以推入交遠近日月蝕分加時，日月蝕亦爲十五分。去交十五度、十四度、十三度，影虧不蝕法，<u>〔殿本、懼盈齋本、局本、廣本同，殘宋本、聞本作「不法蝕」。校勘記卷一六謂據文義，「法」字衍文。〕</u>自此已下，乃依驗蝕。十二度十五分，蝕二分少強，以漸差降，自五度半已上，蝕既，十四分強。若五度無餘分已下，皆蝕盡。又用前蝕多少，以定後蝕分餘。若既，其後蝕度及分，即加七度以爲蝕度。若望月蝕既，來月朔日雖入而不注蝕。若蝕半已下，五分取一分；若半已上，三分取一分，以加來月朔蝕度及分。若今歲日餘度及分，然後可驗蝕度分數多少。又云：六月依節一蝕。是月十五日是月蝕節，<u>〔上「是」字殘宋本、聞本作「日」，殿本、懼盈齋本、局本、廣本作「是」。校勘記卷一六謂「是」當作「凡」。〕</u>黑月儘是月蝕節，<u>〔校勘記卷一六謂下「月」字當作「日」。〕</u>亦以吉凶之象，警告王者奉順正法，蒼生福盛，雖時應蝕，由福故也，其蝕即退。更經六月，欲蝕之前，皆有先兆。月欲有蝕，先月形搖振，狀若驚懼，月兔及側月色黃如有憂狀。自常暈，月初生時，光不顯盛，或極細微。日欲有蝕，先日形搖振，極如驚懼狀。或光色微昧，不赫盛，或黎慘。日月蝕先同候，光隕墜，或旦暮際有赤色起，如火燒，金銀珠玉諸寶失光。或有闕盡如雲入日，或有黑盡入月，<u>〔校勘記云：「兩盡字俱當作氣字，上闕字疑當作黑字。」〕</u>鳥聲細隱，烏不顯亮，雲交擾擾，光景渾亂，忽極令諸乳卒竭，月濕如汗狀，日形段裂無光，犬嗥貓叫，虹見有聲，三辰失闕，月時有缺，水赤色有膩。十四日、十五日，辟鳥圓集者，亦是蝕之先候。此等與中國法數稍殊，自外梗概相似也。


















