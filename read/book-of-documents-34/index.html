<!doctype html><html lang=zh-hk><head><meta charset=utf-8><meta name=viewport content="width=device-width,initial-scale=1"><meta name=description content="武王有疾，周公作金滕。金滕。 【疏】p493案經周公策命之書自納金縢之匱，及爲流言所謗，成王悟而開之，史敘其事，乃作此篇，非周公作也。……自「"><meta name=generator content="Hugo 0.84.4"><title>金縢 | 赫赫文王</title><link rel=canonical href=/read/book-of-documents-34/><link rel=stylesheet href=/css/base.min.e2137da347d3edbb20be684b5f026d2cc2084a24e4582dc35ee93730608c90dd.css integrity="sha256-4hN9o0fT7bsgvmhLXwJtLMIISiTkWC3DXuk3MGCMkN0=" crossorigin=anonymous></head><body><div class=heading-wrap><nav class=banner-wrap><div class="banner a1"><a href=/>主葉</a>
<a href=/#gallery>作品</a>
<details><summary>網誌</summary><div style="margin:auto -.5em auto 1em"><a href=/#discover>發現</a></div><div style="margin:auto -.5em auto 1em"><a href=/post>歸檔</a></div></details><details><summary>刊物</summary><div style="margin:auto -.5em auto 1em"><a href=/net>赫赫网摘</a></div><div style="margin:auto -.5em auto 1em"><a href=/xuekan>春秋學刊</a></div></details><details><summary>知識</summary><div style="margin:auto -.5em auto 1em"><a href=/read>赫赫蠹書</a></div><div style="margin:auto -.5em auto 1em"><a href=/tutorial>赫赫金鑰</a></div><div style="margin:auto -.5em auto 1em"><a href=/exam>考試筆記</a></div></details><details><summary>數據庫</summary><div style="margin:auto -.5em auto 1em"><a href=https://cal.kqh.me>赫赫曆藏</a></div><div style="margin:auto -.5em auto 1em"><a href=/#zanfu>赫赫讚府</a></div><div style="margin:auto -.5em auto 1em"><a href=/qinpu>赫赫琴藏</a></div><div style="margin:auto -.5em auto 1em"><a href=/#database>其他</a></div></details><a href="https://item.taobao.com/item.htm?id=629774535457" target=_blank>會員</a></div><div class="banner banner1"><input id=algolia-autocomplete placeholder="【Algolia 搜索】輸入後無需回車" class=search></div></nav><br><br><header class=Heading><span class="heading-title a1 finder"><a href=/>赫赫文王</a>»<a href=/#wiki>知識</a>»<a class=DocSearch-lvl0 href=/read>赫赫蠹書</a>»<a href=/read/#04%e5%b0%99%e6%9b%b8>04尙書</a>»</span><h1 class="DocSearch-lvl1 heading-title a1 article">金縢</h1></header><section class=article-front><div class=article-card-container><div class=article-card-content style=background-image:url(https://pic.imgdb.cn/item/5f2d412814195aa594f276a3.jpg)></div></div><div class=article-info><div class="des-base des-des a1"><time datetime=2019-07-03>2019-07-03</time></div><div class="des-base des-des a1"><span>8082 字</span>
<span class=svg><a href=https://github.com/kujihhoe/HUGO-Theme-CJK/blob/master/content/read/04-%e5%b0%99%e6%9b%b8/034-%e9%87%91%e7%b8%a2.md target=_blank><svg xmlns="http://www.w3.org/2000/svg" viewBox="0 0 496 512"><path d="M165.9 397.4c0 2-2.3 3.6-5.2 3.6-3.3.3-5.6-1.3-5.6-3.6.0-2 2.3-3.6 5.2-3.6 3-.3 5.6 1.3 5.6 3.6zm-31.1-4.5c-.7 2 1.3 4.3 4.3 4.9 2.6 1 5.6.0 6.2-2s-1.3-4.3-4.3-5.2c-2.6-.7-5.5.3-6.2 2.3zm44.2-1.7c-2.9.7-4.9 2.6-4.6 4.9.3 2 2.9 3.3 5.9 2.6 2.9-.7 4.9-2.6 4.6-4.6-.3-1.9-3-3.2-5.9-2.9zM244.8 8C106.1 8 0 113.3.0 252c0 110.9 69.8 205.8 169.5 239.2 12.8 2.3 17.3-5.6 17.3-12.1.0-6.2-.3-40.4-.3-61.4.0.0-70 15-84.7-29.8.0.0-11.4-29.1-27.8-36.6.0.0-22.9-15.7 1.6-15.4.0.0 24.9 2 38.6 25.8 21.9 38.6 58.6 27.5 72.9 20.9 2.3-16 8.8-27.1 16-33.7-55.9-6.2-112.3-14.3-112.3-110.5.0-27.5 7.6-41.3 23.6-58.9-2.6-6.5-11.1-33.3 2.6-67.9 20.9-6.5 69 27 69 27 20-5.6 41.5-8.5 62.8-8.5s42.8 2.9 62.8 8.5c0 0 48.1-33.6 69-27 13.7 34.7 5.2 61.4 2.6 67.9 16 17.7 25.8 31.5 25.8 58.9.0 96.5-58.9 104.2-114.8 110.5 9.2 7.9 17 22.9 17 46.4.0 33.7-.3 75.4-.3 83.6.0 6.5 4.6 14.4 17.3 12.1C428.2 457.8 496 362.9 496 252 496 113.3 383.5 8 244.8 8zM97.2 352.9c-1.3 1-1 3.3.7 5.2 1.6 1.6 3.9 2.3 5.2 1 1.3-1 1-3.3-.7-5.2-1.6-1.6-3.9-2.3-5.2-1zm-10.8-8.1c-.7 1.3.3 2.9 2.3 3.9 1.6 1 3.6.7 4.3-.7.7-1.3-.3-2.9-2.3-3.9-2-.6-3.6-.3-4.3.7zm32.4 35.6c-1.6 1.3-1 4.3 1.3 6.2 2.3 2.3 5.2 2.6 6.5 1 1.3-1.3.7-4.3-1.3-6.2-2.2-2.3-5.2-2.6-6.5-1zm-11.4-14.7c-1.6 1-1.6 3.6.0 5.9 1.6 2.3 4.3 3.3 5.6 2.3 1.6-1.3 1.6-3.9.0-6.2-1.4-2.3-4-3.3-5.6-2z"/></svg></a></span></div><div class="des-base des-des des-tag a1"><span>作者
<a href=/author/%e6%9f%af%e6%a3%8b%e7%80%9a%e5%ad%b8>@柯棋瀚學</a></span>
　<span>標籤
<a href=/tags/%e5%8e%9f%e5%85%b8>#原典</a></span>
　<span>學科
<a href=/read#04%e5%b0%99%e6%9b%b8>#04尙書</a></div><div class="des-base des-des des-tag a1"><span>版權 </span><a rel="license noopener" href=https://creativecommons.org/licenses/by-nc-sa/4.0/deed.zh target=_blank>CC BY-NC-SA 4.0</a>，非商業用途可隨意使用</div></section></div><main><div class=vertical-wrap><aside class=toc><li class=toc-item><nav id=TableOfContents><ul><li><ul><li></li></ul></li></ul></nav></li></aside><article class="DocSearch-content vertical"><h4 id=武王有疾周公作v金滕v金滕>武王有疾，周公作<v>金滕</v>。金滕。</h4><p>【疏】p493案經周公策命之書自納金縢之匱，及爲流言所謗，成王悟而開之，史敘其事，乃作此篇，非周公作也。……自「武王旣喪」已下，敘周公被流言，東征、還反之事也。此篇敘事多而言語少，若使周公不遭流言，則請命之事遂無人知。</p><p>【孫】是金縢作于大誥、歸禾、嘉禾之後，今篇次在歬者，㠯禱疾事在二秊也。……是經文「龝大孰」已下，必非金縢之文。</p><h4 id=旣克商二秊王有疾弗豫>旣克商二秊，王有疾，弗豫。</h4><p>【史】武王克殷二秊，天下未集，武王有疾，不豫。</p><p>【疏】<v>顧命</v>曰王有疾，不懌。懌，悅也。故不豫爲不悅豫也。何休因此爲例，云天子曰不豫〔原來如此！〕</p><p>【後案】<v>說文</v>……「<v>周書</v>曰有疾不悆。悆，喜也。」……當以說文爲正。</p><h4 id=二公曰我其爲王穆卜>二公曰：「我其爲王穆卜。」</h4><p>【史】羣臣懼，太公、召公乃繆卜。<n>魯周公世家p1834</n></p><p>武王病。天下未集，羣公懼，穆卜，<n>周本紀p169</n>〔之後未標葉數的均爲周公世家〕</p><p>【鄭】二公欲就文王廟卜。</p><p>【鄭】僖二十四年<v>傳</v>富辰言管蔡等國爲文之昭，邗晉等國爲武之穆。……是文子爲昭，武子爲穆。</p><p>【後案】葢周家有大事，輒詣文王廟卜，其後遂名此卜曰穆卜。</p><h4 id=周公曰未可以戚我先王>周公曰：「未可以戚我先王。」</h4><p>【史】周公曰：「未可以戚我先王。」<n>魯周公世家p1834</n></p><p>【鄭】戚，憂也。未可憂怖我先王也。<n><v>集解</v></n></p><p>戚，憂也。周公旣內知武王有九齡之命，又有文王曰「吾與爾三之㫷」，今必瘳，不以此終，故止二公之卜云：未可以憂怖我先王。<n>疏</n></p><p>【傳】p494戚，近也。召公、太公言王疾，當敬卜吉凶，周公言未可以死近我先王。相順之辭。周公乃自以請命爲己事。</p><p>【疏】如鄭此言，周公知王不死，先王豈不知乎，而慮先王憂也？〔孔穎達不相信鄭玄說法，唐代都破除那種迷信色彩？〕</p><p>【孫】p324言未可憂怖我先王者，入廟當行吉禮，未可以疾病請禱，當於壇也。〔角度新奇〕</p><h4 id=公乃自以爲功爲三壇同墠>公乃自以爲功，爲三壇同墠。</h4><p>【史】周公乃祓齋，自爲質，欲代武王。<n>p169</n>【正義】祓謂除不祥求福也。</p><p>【傳】因太王、王季、文王請命於天，故爲三壇。壇，築土。墠，除地。大除地於中，爲三壇。</p><p>【後案】止二公卜而自以爲功者，公親，二公踈也。功，<v>史記</v>作「質」，謂公以己質於三王，以代武王。</p><p>【孫】p325<v>公羊</v>莊十三秊傳「莊公升壇。」注「土基三尺、土階三等曰壇。」</p><h4 id=爲壇於南方北面周公立焉>爲壇於南方，北面，周公立焉。</h4><p>【史】周公於是乃自以爲質，設三壇，周公北面立，</p><p>【鄭】時爲壇墠于豐，壇墠之處猶存焉。</p><p>【後案】<v>後漢書</v>言鄭西入關事馬融，則鄭曾至酆，親見遺址也。〔這腦洞〕</p><p>吳澂曰：「古禮，凡於遠祖至無廟者，及宗子去其宗廟而在他國者，及支子雖在本國，而於禮不得入廟者，或有禱告必須墠地爲壇，以棲祖考之神。」周公支子爲臣，故不敢告廟，而爲壇以告也。</p><h4 id=植璧秉珪乃告太王王季文王>植璧秉珪，乃告太王、王季、文王。</h4><p>【史】戴璧秉圭，告于太王、王季、文王。</p><p>【鄭】植，古置字。</p><p>【傳】植，置也。置於三王之坐。周公秉桓珪㠯爲贄。</p><p>【疏】<v>周禮</v>云「公執桓圭」。</p><p>【後案】傳云「璧以禮神」，珪以爲贄而非禮神者，葢因一植一秉，推而知之。</p><p>【孫】<v>周禮</v><v>大宗伯</v>：「㠯玉作六器，㠯禮天地四方。」注云「謂始告神時，薦於神坐，書曰『周公植璧秉珪』是也。」〔還是孫疏更爲恰當，鄭玄無處不在〕</p><h4 id=史乃冊祝曰>史乃冊祝曰：</h4><p>【史】史策祝曰：</p><p>【鄭】策，周公所作，謂簡書也。祝者讀此簡書，㠯告三王。〔鄭玄、史公作策，尙書正義作冊〕</p><p>【傳】p495史爲冊書祝辭也。</p><p>【後案】<v>儀禮</v><v>聘禮</v><v>記</v>云「百名以上書于策……」此祝詞百二十八字，故書于冊也。〔還真的數了啊，厲害〕</p><h4 id=惟爾元孫某遘厲虐疾>「惟爾元孫某，遘厲虐疾。</h4><p>【史】「惟爾元孫王發，勤勞阻疾。</p><p>【鄭】諱之者，由成王讀之也。</p><p>【傳】元孫，武王。臣諱君，故曰某。厲，危。虐，暴也。</p><p>【疏】p497<n>鄭</n>當謂成王開匱㝵書，王自讀之，至此字口改爲「某」。史官錄爲此篇，因遂成王所讀，故諱之。〔上古本把「遂」打成「逐」？？〕<v>牧誓</v>王自稱者，令入史制爲典，故不須諱。</p><p>【後案】若謂初時作冊卽諱，則武王尙在，二諱其名，是預死其君也。且周公祭文王，徹<v>詩</v>猶曰「克昌厥後」，今武王未沒，又當三王前，安得諱其名乎？</p><p>【孫】〔書序、鄭玄說是成王讀之，周公作；僞孔說史作；孫說前半部分是周公作，後半部分是後來的史連綴上的〕</p><p>p323但馬鄭曽見孔壁古文，不爲別白者，馬鄭所守衛宏、賈逵古文說，又與史公之問故孔氏安國者不同。</p><h4 id=若爾三王是有丕子之責于天以旦代某之身>若爾三王，是有丕子之責于天，以旦代某之身。</h4><p>【史】若爾三王是有負子之責於天，以旦代王發之身。</p><p>【鄭】丕，讀曰不。愛子孫曰子。元孫遇疾，若汝不救，是將有不愛子孫之過，爲天所責，欲使爲之請命也。</p><p>鄭玄弟子趙商問玄曰：「若武王未終，疾固當瘳，信命之終，雖請不得，自古已來，何患不爲？」玄荅曰：「君父疾病方困，忠臣孝子不忍嘿爾視其歔欷，歸其命於天，中心惻然，欲爲之請命。周公達於此禮，著在<v>尙書</v>。若君父之病不爲請命，豈忠孝之志也？」【疏】p497然則命有定分，非可代死，周公爲此者，自申臣子之心，非謂死實可代。自古不廢，亦有其人，但不見爾，未必周公獨爲之。〔孔安國說法同鄭玄〕</p><p>【傳】p495太子之責，謂疾不可救于天。死生有命，不可請代，聖人敘臣子之心，㠯垂丗敎。〔怎麼突然稱聖人了。孔安國似乎把所有的丕都訓稱大，這一句有點解釋不通〕【疏】鄭玄云……與孔讀異。</p><p>【後案】<v>尙書</v>以丕爲不，不爲丕者甚多。</p><p><v>史記</v>丕作負，葢不有跗音，又有浮音，負與跗、浮皆語有輕重耳……可見漢人所用之字，唐人已罕識矣。〔王鳴盛看來也十分喜歡小學嘛，這語氣，感覺跟當代學者好像。〕</p><p>【孫】p326云「愛子孫曰子」者，中庸「子庶民」注云「子猶愛也。」</p><p>段氏玉裁云：「此文『是有負子之責于天』，言武王有背棄子民之咎，而將死也。」……馬氏葢訓丕爲大，……言天與三王㠯大慈愛其子孫之責任也。〔說法眞多，暈了〕</p><h4 id=予仁若考能多材多藝能事鬼神乃元孫不若旦多材多藝不能事鬼神>予仁若考能，多材多藝，能事鬼神。乃元孫不若旦多材多藝，不能事鬼神。</h4><p>【史】旦巧能，多材多蓺，能事鬼神。乃王發不如旦多材多蓺，不能事鬼神。</p><p>【傳】我周公仁能順父，又多材多藝，能事鬼神。言可以代武王之意。</p><p>【孫】p327鄭注云「不顯，言顯也。」則此言我多材藝，能事鬼神，乃元孫武王豈不多材藝，能事鬼神乎？事鬼神者，謂生而主其祀事，非謂死而事之。僞傳、孔疏說皆非也。〔妙啊〕</p><h4 id=乃命于帝庭敷佑四方>乃命于帝庭，敷佑四方，</h4><p>【史】乃命于帝庭，敷佑四方。</p><p>【馬】武王受命於天帝之庭，布其道以佑助四方。</p><p>【傳】p496汝元孫受命於天庭爲天子，布其𢛳敎，㠯佑助四方。</p><p>【後案】<v>大雅</v><v>文王</v>在帝左右，毛傳以帝爲天是也。</p><h4 id=用能定爾子孫于下地四方之民罔不祗畏>用能定爾子孫于下地，四方之民罔不祗畏。</h4><p>【史】用能定汝子孫于下地，四方之民罔不敬畏。</p><p>【傳】能定先人子孫。</p><h4 id=嗚呼無墜天之降寶命我先王亦永有依歸>嗚呼！無墜天之降寶命，我先王亦永有依歸。</h4><p>【史】無墜天之降葆命，我先王亦永有所依歸。</p><p>【鄭】降，下也。寶，猶神也。有所依歸，爲宗廟之主也。【後案】猶主也，俗刻誤作猶神也，今從震澤王氏刻改。〔有意思〕〔鄭玄、尙書皆作寶，只史公作葆。孔安國未解釋依歸。〕</p><p>【後案】<v>繫辭傳</v>云「聖人之大寶曰位。」天命武王居天子位，爲天下主，是寶命也。〔總覺得這麼解釋「猶主也」有點牽強〕</p><p>【孫】p327國語注：墜，失也。</p><h4 id=今我卽命于元龜爾之許我我其以璧與珪歸俟爾命爾不許我我乃屏璧與珪>今我卽命于元龜，爾之許我，我其以璧與珪歸，俟爾命；爾不許我，我乃屏璧與珪。」</h4><p>【史】今我其卽命於元龜，爾之許我，我其㠯璧與圭歸，以俟爾命。爾不許我，我乃屏璧與圭。」</p><p>【傳】就受三王之命於大龜，卜知吉凶。</p><p>屏，藏也。</p><h4 id=乃卜三龜一習吉>乃卜三龜，一習吉。</h4><p>【史】周公已令史策告太王、王季、文王，欲代武王發，於是乃卽三王而卜。卜人皆曰吉，發書視之，信吉。〔「發書視之，信吉」對應哪句話？〕</p><p>【傳】p498習，因也。㠯三王之龜卜，一相因而吉。孔穎達。龜形無異代之別，但卜法旣別，各用一龜，謂之「三王之龜」耳。每龜一人占之，其後君與大夫等緫占三代之龜，定其吉凶。</p><p>【後案】葢太卜三兆、三易，鄭意皆不指夏殷周。……說已詳洪範。</p><h4 id=啓籥見書乃並是吉>啓籥見書，乃並是吉。</h4><p>【史】周公喜，開籥，乃見書遇吉。</p><p>【鄭】籥，開藏之管也。</p><p>【王】籥，藏占兆書管也。</p><p>【傳】三兆旣同吉，開籥見占兆書，乃亦并是吉。</p><p>【後案】<v>地官</v>「司門掌管鍵，以啓閉國門。」鄭司農云「管謂籥，鍵謂牝。」</p><ul><li>籥。又與鑰同。【書·金縢】啓籥見書。【疏】籥，開藏之管。</li><li>鍵。【韻會】籥牡也。【禮·月令】修鍵閉。【註】鍵牡閉牝也。【疏】凡鏁器，入者謂之牡，受者謂之牝，俗云鎖須閉者，鎖筒也。【周禮·地官】司門掌授管鍵。【小爾雅】鍵謂之鑰。</li></ul><h4 id=公曰體王其罔害予小子新命于三王惟永終是圖茲攸俟能念予一人>公曰：「體，王其罔害。予小子新命于三王，惟永終是圖。茲攸俟，能念予一人。」</h4><p>【史】周公入賀武王曰：「王其無害。旦新受命三王，維長終是圖。茲道能念予一人。」</p><p>【馬】一人，天子也。</p><p>【鄭】體，兆象也。色，兆氣也……周公卜武王，占之曰：「體，王其無害。」</p><p>【傳】如此兆體。</p><p>【疏】<v>周禮</v><v>占人</v>云「凡卜筮，君占體，大夫占色」……但周公令卜汲汲欲王之愈，必當親視灼龜，躬省兆繇，不惟占體而已。但鄭㠯君占體與此文同，故引㠯爲證耳。〔孔穎達又把鄭玄批判一番，還是可以看出鄭玄是單純從經學體系出發，未考慮實際的歷史現場。〕</p><p>【後案】〔說了一堆占卜的，不想看〕</p><p>【孫】p329史公攸作衟者，攸與猷聲相近，方言云：「猷，衟也。」〔想象力豐富〕</p><h4 id=公歸乃納冊于金縢之匱中王翼日乃瘳>公歸，乃納冊于金縢之匱中。王翼日乃瘳。</h4><p>【史】周公藏其策金縢匱中，誡守者勿敢言。明日，武王有瘳。</p><p>p169武王有瘳。</p><p>【鄭】縢，束也。凡藏祕書，藏之於匱，必以金緘其表。</p><p>【後案】肰則旣卜而藏其書本常禮，此重祕書，故又特加金緘也。</p><p>【孫】p329<n>周禮占人注</n>「旣卜筮，史必書其命龜之事及兆繫于策，繫其禮神之幣而合藏焉。」……據此，是納冊爲卜筮之常事，非公欲爲此㠯待後日之發視也。〔抄王鳴盛的〕</p><h4 id=武王旣喪管叔及其羣弟乃流言於國曰公將不利於孺子>武王旣喪，管叔及其羣弟乃流言於國，曰：「公將不利於孺子。」</h4><p>【史】p1836其後武王旣崩，成王少，在強葆之中。周公恐天下聞武王崩而畔，周公乃踐祚代成王攝行政當國。管叔及其羣弟畱言於國曰：「周公將不利於成王。」</p><p>【鄭】武王崩，周公爲冢宰，免喪服，意欲攝政，小人不知天命，而非之，故流「公將不利於孺子」之言於京師。〔又重複一遍鄭玄的事件安排〕</p><p>【傳】p499三叔㠯周公大聖，有次立之勢，遂生流言。</p><p>【後案】葢曹之祖振鐸，文王子，晉之祖唐叔虞，武王子，曹乃晉之叔父，行齒尊長，晉矦爵而曹伯爵，故非尙秊也。</p><p>至於管叔爲周公兄，則自古相傳，初無異說。其以爲周公弟者，獨有僞孔及<v>白虎通</v>卷下<v>姓名</v>篇〔話說王鳴盛看到的白虎通，分卷是怎麼分的呢？又是一箇「書」的槩念〕</p><p>【孫】p331蒙恬列傳恬曰：「昔成王初立，未離襁褓，周公旦負王以朝。」恬親見百篇未毀之書，當可信也。……古尙書說云：「武王崩時，成王秊十三。」說倶乖異。古尙書說葢衛、賈所說孔壁古文，又與史公所問之故異也。文王世子云「……成王有過則撻伯禽，所以示成王世子之道也。」案：周公踐祚旹，欲令成王知父子君臣長幼之道，則非強葆中矣，故鄭不從史公說也。〔此討論成王初立秊齡。這次鄭玄又是根據什麼出發的？〕</p><h4 id=周公乃告二公曰我之弗辟我無以告我先王>周公乃告二公曰：「我之弗辟，我無以告我先王。」</h4><p>【史】p1836周公乃告太公望、召公奭曰：「我之所以弗辟而攝行政者，恐天下畔周，無㠯告我獻王太王、王季、文王。三王之憂勞天下久矣，於今而后成。武王蚤終，成王少，將㠯成周，我所以爲之若此。」</p><p>【馬】辟謂辟凥東都。<n>釋文</n>〔p366 後案當成鄭說的了〕</p><p>【鄭】我今不辟孺子而去，我先王㠯謙讓爲𢛳，我反有欲位之謗，無以告于先王。言媿無辭也。凥東者，出處東國待辠，㠯須君之察己。<n>豳譜疏</n></p><p>【傳】辟，法也。</p><p>【後案】一聞流言，卽往征而誅之，必無此事。</p><p>【孫】<v>周書</v><v>作雒解</v>……<v>詩</v><v>豳譜</v>疏引<v>書傳</v>……是歐陽、夏矦等亦不㠯凥東爲辟凥也。<n><v>墨子</v><v>耕柱</v>、<v>越絕書</v>、<v>論衡</v><v>感類篇</v></n>皆與鄭合。<v>周頌</v><v>雝</v>疏引鄭㠯「成王三秊二月禫，周公避流言而出……」是鄭㠯周公居東在成王禫後也〔斬衰廿七月而禫〕。此說與史公說又異，葢今文說如此。王氏充㠯爲古文者，今文亦古說也。〔鄭玄又是從經學體系出發的。這箇今古文又是什麼鬼。此條討論周公凥東是辟辠還是東征。馬鄭㠯爲周公避，孔㠯爲東征。不過但從文本看，東征比較直接。〕</p><h4 id=周公凥東二秊則辠人斯得>周公凥東二秊，則辠人斯得。</h4><p>【史】p1837周公乃奉成王命，興師東伐……二秊而畢定。……東土以集，</p><p>【鄭】辠人，周公之屬黨，與知居攝者。周公出，皆𢍃，今二秊盡爲成王所㝵。謂之辠人，史書成王意也。<n>詩鴟鴞疏</n></p><p>武王崩，周公爲冢宰，三秊服終，將欲攝政，管蔡流言，卽避凥東都。成王多殺公之屬黨，公作鴟鴞之詩，敕其屬臣，請勿奪其官位土地。及遭風雷之異，啓金滕之書，迎公來反，反乃凥攝。後方始東征管蔡。<n>本疏</n></p><p>【傳】p499周公旣告二公，遂東征之。二秊之中，辠人此㝵。</p><p>【疏】p501<n>鄭玄</n>解此一篇及鴟鴞之詩，皆與孔異。〔鄭玄這樣解釋明顯有些牽強，他爲何堅持認爲東征在避東之後？〕</p><p>【後案】引干寶云「此成王始覺周公至誠之象。將正四國之罪，宜釋周公之黨。」肰則康成此注，干寶已引用之。</p><ul><li>干寶維基：286年－336年</li></ul><p>【孫】p332……詩豳譜疏云……是毛公與史公同。……㠯辠人爲管蔡，葢古文說也。……<n><v>鴟鴞</v></n>箋云：「旹周公竟成王之喪，欲攝政，成周衟，致太平之功。……成王不知其意，而多辠其黨屬。興者，喩此諸臣乃世臣之子孫，其父祖㠯勤勞有此官位土地，今若誅殺之，無絕其位，奪其土地。」</p><h4 id=于後公乃爲詩以貽王名之曰v鴟鴞v>于後，公乃爲詩以貽王，名之曰<v>鴟鴞</v>。</h4><p>【史】周公歸報成王，乃爲詩貽王，命之曰<v>鴟鴞</v>。</p><p>【鄭】于後，于二年後也。怡，悅也。周公傷其黨屬無辠將死，恐其㓝濫，又破其家，而不敢正言<n><v>豳譜</v>疏、<v>鴟鴞</v>疏</n></p><p>【鴟鸮疏】於時成王未知公志，故公詩言諸臣先祖有功，不宜誅絕之意，以怡悅王心。〔這時成王還沒醒悟〕</p><p>【傳】p500故周公旣誅三監而作詩，解所以冝誅之意，㠯遺王。</p><h4 id=王亦未敢誚公>王亦未敢誚公。</h4><p>【史】王亦未敢訓周公。【索隱】此作訓，字誤耳，義無所通。</p><p>p1839初，成王少時，病，周公乃自揃其蚤沈之河，以祝於神曰：「王少未有識，奸神命者乃旦也。」亦藏其策於府。成王病有瘳。及成王用事，人或譖周公，周公𢍃楚。【索隱】經典無文，其事或別有所出。而譙周云「秦旣燔書，時人欲言金縢之事，失其本末，乃云『成王少時病，周公禱河欲代王死，藏祝策于府。成王用事，人讒周公，周公𢍃楚。成王發府見策，乃迎周公』」，又與蒙恬傳同，事或然也。〔說周公是代成王死，而非武王。也許可以筭史公存異說？〕【孫】p335恬旹百篇之書未焚，當親見之而爲此說，史公用其言㠯作<v>魯世家</v>。</p><p>【傳】王猶未悟，故欲讓公而未敢。</p><h4 id=龝大孰未獲天大雷電以風禾盡偃大木斯拔邦人大恐>龝，大孰，未獲，天大雷電以風，禾盡偃，大木斯拔，邦人大恐。</h4><p>【大傳】卽周公薨，成王欲葬之於成周，天乃雷電以風，禾卽盡偃，大木斯拔，國人大恐。<n>孔廣林輯本</n>〔大傳說是葬的地方不對纔雷電以風，同史公周公卒後之說〕</p><p>【史】已下p1841周公卒後，龝未穫，暴風雷雨，禾盡偃，大木盡拔。周國大恐。【索隱】據尙書，武王崩後有此雷風之異。今此言周公卒後更有暴風之變，始開金縢之書，當不然也。葢由史遷不見古文尙書，故說乖誤。〔索隱認爲是武王卒後雷電以風〕</p><p>【鄭】龝，謂周公出二秊之後，朙秊龝也。</p><p>【傳】蒙，恆風若。孔穎達。<v>洪範</v><v>咎徵</v>云：「蒙，恆風若。」㠯成王蒙闇，故常風順之。</p><p>【後案】上距始出避時周帀二年，實出入三年。</p><p>【孫】p336<v>琴操</v>……言周公被譖𢍃魯，在誅管蔡之後，與史記同而不言爲成王禱疾。<v>易林</v><v>需</v>之<v>无妄</v>……亦言爲成王請命，葢古文書說。</p><h4 id=王與大夫盡弁以啓金滕之書乃得周公所自以爲功代武王之說>王與大夫盡弁，以啓金滕之書，乃得周公所自以爲功代武王之說。</h4><p>〔這一句話怎麼看怎麼像戰國時的話〕</p><p>【史】成王與大夫朝服以開金縢書。王乃得周公所自以爲功代武王之說。〔史公釋弁爲朝服，而天子朝服就是皮弁〕</p><p>【鄭】弁，爵弁。天子諸矦十二而冠<n>左傳襄九年</n>，成王此時秊十五，于禮已冠<n>詩芄蘭疏</n>。〔問題是，芄蘭疏根本沒這句話，襄九年也沒這句話啊？？難道是王鳴盛把傳記的都當成鄭注？？？〕</p><p>【傳】皮弁，質服㠯應天。</p><p>【疏】p503<v>周禮</v><v>司服</v>云：「王祀昊天上帝，則服大裘而冕，無旒。」乃是冕之質者。……周禮<n>司服</n>「視朝則皮弁」……每日常服，而言「質」者，皮弁白布衣，素積裳，故爲質也。鄭玄㠯爲爵弁。必爵弁者，承天變降服，亦如國家未道焉。</p><p>【後案】蔡邕<v>獨斷</v>云「冕冠：周曰爵弁，……黑而赤，如爵頭色，前小後大。……<v>周書</v>曰『王與大夫盡弁。』」是蔡邕與鄭合也。</p><p>傳以爲皮弁，非也。……<v>司服</v>云「視朝皮弁」，……則皮弁，天子視朝常服。此時承天變，宜有異，知非皮弁也。</p><p>云爵弁降服者，<v>儀禮</v><v>士冠禮</v>始加緇布冠，再加皮弁，三加爵弁。爵弁雖尊，要非天子之服，故爲降也。</p><p>【後案引異義】今<v>大戴禮</v>說男三十娶，女二十嫁，天子已下及庶人同禮。<v>左傳</v>說人君十五生子；三十而娶，庶人禮也。許愼謹案：<v>文王世子</v>曰「文王十五生武王」，武王有兄伯邑考，故人君早昬，所以重繼嗣。鄭玄不駁，明天子諸矦十二而冠，冠而生子。大夫以下從庶人法也。〔<n>襄九年</n>晉矦曰：「國君十五而生子。冠而生子，禮也。」〕〔看來庶人三十娶是一定的〕</p><p>【孫】士冠禮：「三加爵弁。」……蔡邕獨斷云：「冕冠周用爵弁。」……是同鄭說。鄭㠯不加爵冕，故曰降服也。</p><p>p336古尙書說云：「武王崩旹，成王秊十三。後一年，管蔡作亂，周公東辟之。王與大夫盡弁，㠯開金縢之書。成王秊十四言弁，朙知已冠矣。<n>公羊隱元年疏</n>」許君謹案：「武王崩，成王秊十三，若十四而已冠，是喪冠也。」不從古尙書說。……譙周五經然否論引此異議云：「武王崩後，管蔡作亂，周公出凥東。是歲大風……成王秊十四，是喪冠也。」葢不㠯龝大孰爲二秊後，與鄭異也。〔古文尙書、鄭玄認爲已冠，許昚、譙周認爲是喪冠〕</p><h4 id=二公及王乃問諸史與百執事>二公及王乃問諸史與百執事。</h4><p>【史】p1842二公及王乃問史、百執事，</p><p>【鄭】問者，問審肰否也。</p><p>【傳】p502史、百執事，皆從周公請命。</p><h4 id=對曰信噫公命我勿敢言>對曰：「信。噫！公命我勿敢言。」</h4><p>【孫本作「懿」】</p><p>【史】史、百執事曰：「信有，昔周公命我勿敢言。」</p><p>【馬】懿，猶億也。</p><p>【傳】周公使我勿衟，今言之，則負周公。</p><p>【後案】肰則噫、意、懿、抑皆同也。</p><h4 id=王執書以泣曰其勿穆卜>王執書以泣，曰：「其勿穆卜！</h4><p>【史】成王執書以泣，曰：「自今後其無繆卜乎！</p><p>【鄭】泣者，傷周公忠孝如是而無知之者。<n>集解</n></p><p>【傳】本欲敬卜吉凶，今天意可知，故止之。</p><h4 id=昔公勤勞王家惟予沖人弗及知>昔公勤勞王家，惟予沖人弗及知。</h4><p>【史】昔周公勤勞王家，惟予幼人弗及知。</p><p>【傳】言己幼童，不及知周公昔日忠勤。</p><h4 id=今天動威以彰周公之德惟朕小子其新逆我國家禮亦宜之>今天動威以彰周公之德，惟朕小子其新逆，我國家禮亦宜之。」</h4><p>【史】今天動威以彰周公之德，惟朕小子其迎，我國家禮亦宜之。</p><p>【馬】惟朕小子其親逆<n>孫p337引釋文</n></p><p>【鄭】新迎，改先旹之心，更自新㠯迎周公於東，與之歸，尊任之。<n>詩東山疏</n></p><p>【傳】周公㠯成王未寤，故畱東未還。改過自新，遣使者迎之，亦國家禮有𢛳之冝。</p><p>【王】亦冝襃有𢛳也。</p><p>【疏】王孔二說非也。按：言成王以開金縢之書，知天風雷以彰周公之德，故成王亦設郊天之禮以迎，我國家先祖配食之禮亦當冝之，故成王出郊，天乃雨反風也。〔似乎孔安國意思是郊祀是爲謝天，正義意思是爲迎周公？沒看懂〕</p><p>【後案】熊朋來遽謂程子讀親爲新，非漢儒所及，妄也。〔現在來看，親新通似乎是常識。熊朋來是誰？〕</p><ul><li>熊朋來，字與可，豫章人。南宋鹹淳甲戌(1274)年進士。宋亡後，隱居鄕裏，傳授儒學。曾任福建、廬陵<n>江西吉水縣東北</n>兩郡教授，“所至，考古篆籀文字，調律呂，協歌詩，以興雅樂，製器定辭，必則古式”<n><v>元史·儒學傳</v></n>。又常鼓瑟而歌以自樂，爲當時著名的經學家和音樂家。教學之暇，選<v>詩經</v>中的古詩，譜寫二十多首新曲，收于他所編的<v>瑟譜</v>中。現存世的作品有<v>伐檀</v>、<v>考盤</v>、<v>七月</v>，以<v>伐檀</v>爲代表作。</li></ul><p>【孫】p338白虎通喪服篇……今文說皆如是。則上云「惟灷小子其逆」者，言遭天變有逆禮之處，逆非迎周公也。〔又來一箇說法〕</p><h4 id=王出郊天乃雨反風禾則盡起>王出郊，天乃雨，反風，禾則盡起。</h4><p>【史】王出郊，天乃雨，反風，禾盡起。</p><p>【鄭】<v>易傳</v>云「陽感天，不旋日。」陽謂天子也，天子行善以感天，不囘旋經日。【後案】<v>易稽覽圖</v><v>中孚傳</v>文也。</p><p>【傳】郊㠯玉幣謝天，天卽反風起禾，明郊之是。</p><p>【後案】傳、疏妄牽祭天，非也。</p><h4 id=二公命邦人凡大木所偃盡起而築之歲則大孰>二公命邦人：凡大木所偃，盡起而築之。歲則大孰。</h4><p>【史】二公命國人，凡大木所偃，盡起而築之。歲則大孰。【集解】徐廣曰：「築，拾也。」</p><p>【鄭】禾爲木所偃者，起其木，拾其下禾，乃無所失亡也。〔後案裏是鄭說的，難道是我寫錯了？或者是孫本寫錯了？〕</p><p>【傳】木有偃拔，起而立之，築有其根，禾木無虧，百穀豐孰。<n>阮校本做桑果，毛本改爲禾木。</n></p><p>【疏】p506鄭王皆云「築，拾也。禾爲大木所偃者，起其木拾下禾，無所亡失。」意太曲碎，當非經旨。</p><p>【孫】p340〔說了一堆秊分，反風的原因〕</p></article></div><nav class=pagi-wrap><div class="pagi a1"><a class="pagi-item pagi-prev" href=/read/book-of-documents-32/><span class="des-base des-des">«« 上篇</span><br>洪範</a>
<a class="pagi-item pagi-next" href=/read/book-of-documents-35/><span class="des-base des-des">下篇 »»</span><br>大誥</a></div></nav><div class=comment-wrap><div class=comment><div id=hyvor-talk-view></div><script type=text/javascript>var HYVOR_TALK_WEBSITE=1727,HYVOR_TALK_CONFIG={url:"https://kqh.me/read/book-of-documents-34/",id:"b059e874f13bb6b5117f1aa34552cfbd"}</script><script async type=text/javascript src=//talk.hyvor.com/web-api/embed></script></div></div></main><footer class=footer-wrapper><nav class="col a2"><ul style=margin-top:1em;font-size:1.2em><li><a href=/ target=_blank>主頁</a></li><li><a href="https://item.taobao.com/item.htm?id=629774535457" target=_blank>成爲會員</a></li><li><a href=/about/>關於</a><div class="des-base des-des" style=margin-top:-.5em;font-size:.7em>20-08-24</div></li><li><a href=/privacy/>隱私安全</a><div class="des-base des-des" style=margin-top:-.5em;font-size:.7em>20-09-11</div></li><li><a href=/links/>友鏈</a><div class="des-base des-des" style=margin-top:-.5em;font-size:.7em>20-08-13</div></li><li><a href=/release/>更新日誌</a><div class="des-base des-des" style=margin-top:-.5em;font-size:.7em>20-09-18</div></li><li><a href=/donate/>捐助我</a><div class="des-base des-des" style=margin-top:-.5em;font-size:.7em>20-08-12</div></li></ul><ul style=margin-top:.85em;font-size:1.2em><li><a href=/#gallery>作品</a></li><li><a href=https://thefaint.cc>情形於聲</a></li><div class="des-base des-des" style=font-size:.7em>网誌</div><li><a href=/#discover>發現</a></li><li><a href=/post>歸檔</a></li><div class="des-base des-des" style=font-size:.7em>刊物</div><li><a href=/net>赫赫网摘</a></li><li><a href=/xuekan>春秋學刊</a></li></ul><ul style=margin-top:1em;font-size:1.2em><div class="des-base des-des" style=font-size:.7em>知識</div><li><a href=/read>赫赫蠹書</a></li><li><a href=/tutorial>赫赫金鑰</a></li><li><a href=/exam>考試筆記</a></li><div class="des-base des-des" style=font-size:.7em>數據庫</div><li><a href=https://cal.kqh.me>赫赫曆藏</a></li><li><a href=/#zanfu>赫赫讚府</a></li><li><a href=/qinpu>赫赫琴藏</a></li><li><a href=/#database>其他</a></li></ul></nav><nav class="col a2"><ul><h2>分類<span style=color:#d2c600;font-size:.7em> 12</span></h2><li><a href=https://kqh.me/categories/%E5%8F%B2/>史 80</a></li><li><a href=https://kqh.me/categories/%E7%B6%93/>經 72</a></li><li><a href=https://kqh.me/categories/%E7%94%9F%E6%B4%BB/>生活 56</a></li><li><a href=https://kqh.me/categories/%E7%90%B4/>琴 49</a></li><li><a href=https://kqh.me/categories/%E8%A5%8D/>襍 41</a></li><li><a href=https://kqh.me/categories/%E7%AB%99%E5%8B%99/>站務 19</a></li><li><a href=https://kqh.me/categories/%E5%93%B2%E7%A4%BE%E7%A7%91/>哲社科 18</a></li><li><a href=https://kqh.me/categories/%E6%9B%86/>曆 15</a></li><li><a href=https://kqh.me/categories/%E6%9B%B8/>書 9</a></li><li><a href=https://kqh.me/categories/%E6%BC%A2%E8%AA%9E/>漢語 9</a></li><li><a href=https://kqh.me/categories/%E5%BD%AB%E6%A2%93/>彫梓 8</a></li><li><a href=https://kqh.me/categories/%E6%96%87/>文 8</a></li></ul><ul><h2>系列<span style=color:#d2c600;font-size:.7em> 15</span></h2><li><a href=https://kqh.me/series/%E7%B4%80%E6%97%A5/>紀日 18</a></li><li><a href=https://kqh.me/series/%E8%AC%9B%E9%96%92%E8%AD%9A/>講閒譚 17</a></li><li><a href=https://kqh.me/series/%E7%AB%8B%E8%A8%80%E8%A8%98/>立言記 16</a></li><li><a href=https://kqh.me/series/%E3%A2%A7%E8%80%95%E8%A8%98/>㢧耕記 15</a></li><li><a href=https://kqh.me/series/%E5%8E%BB%E8%B5%B0%E8%B5%B0/>去走走 15</a></li><li><a href=https://kqh.me/series/%E8%A7%80%E5%BE%8C/>觀後 9</a></li><li><a href=https://kqh.me/series/%E4%B8%AD%E5%AD%B8/>中學 7</a></li><li><a href=https://kqh.me/series/%E3%A2%A7%E8%80%95%E7%9F%A5%E8%81%9E/>㢧耕知聞 6</a></li><li><a href=https://kqh.me/series/%E5%A2%A8%E6%B1%A0%E8%A8%98/>墨池記 5</a></li><li><a href=https://kqh.me/series/%E9%9B%A9%E8%8B%A5%E8%A8%98/>雩若記 5</a></li><li><a href=https://kqh.me/series/%E8%A8%AA%E7%90%B4%E8%A8%98/>訪琴記 4</a></li><li><a href=https://kqh.me/series/%E5%B0%BC%E5%87%A5%E8%A8%98/>尼凥記 1</a></li><li><a href=https://kqh.me/series/%E6%97%A0%E8%A1%BA%E8%A8%98/>无衺記 1</a></li><li><a href=https://kqh.me/series/%E7%8E%A8%E5%A3%B4%E8%A8%98/>玨壴記 1</a></li><li><a href=https://kqh.me/series/%E9%9A%B1%E9%BA%9F%E8%A8%98/>隱麟記 1</a></li></ul><ul><h2>作者<span style=color:#d2c600;font-size:.7em> 11</span></h2><li><a href=https://kqh.me/author/%E6%9F%AF%E6%A3%8B%E7%80%9A/>柯棋瀚 180</a></li><li><a href=https://kqh.me/author/%E6%9F%AF%E6%A3%8B%E7%80%9A%E5%AD%B8/>柯棋瀚學 100</a></li><li><a href=https://kqh.me/author/%E6%9F%AF%E6%A3%8B%E7%80%9A%E6%95%B4%E7%90%86/>柯棋瀚整理 89</a></li><li><a href=https://kqh.me/author/%E6%9F%AF%E6%A3%8B%E7%80%9A%E9%8C%84%E5%85%A5/>柯棋瀚錄入 23</a></li><li><a href=https://kqh.me/author/%E6%9F%AF%E6%A3%8B%E7%80%9A%E5%87%BA%E5%93%81/>柯棋瀚出品 8</a></li><li><a href=https://kqh.me/author/%E7%99%BD%E9%BA%B5%E9%A5%85%E9%A0%AD/>白麵饅頭 2</a></li><li><a href=https://kqh.me/author/%E5%90%B3%E7%89%A7/>吳牧 1</a></li><li><a href=https://kqh.me/author/%E6%A5%8A%E9%91%92%E7%90%AA/>楊鑒琪 1</a></li><li><a href=https://kqh.me/author/%E6%BD%98%E8%A5%BF%E9%BA%93/>潘西麓 1</a></li><li><a href=https://kqh.me/author/%E7%91%9A%E7%92%89%E7%90%B4%E7%A4%BE/>瑚璉琴社 1</a></li><li><a href=https://kqh.me/author/%E8%A7%A3%E8%88%AA/>解航 1</a></li><h2>備註<span style=color:#d2c600;font-size:.7em> 1</span></h2><li><a href=https://kqh.me/notes/%E8%AA%B2%E6%A5%AD/>課業 40</a></li><h2><a href=/tags>標籤<span style=font-size:.7em> 42</span></a></h2></ul></nav><div class="footer a2">訂閱｜<a href=/index.xml target=_blank style=font-weight:700>RSS</a>　<a href="https://kujihhoe.us17.list-manage.com/subscribe/post?u=3fb7b2733301fbcf39ec69597&id=6819d3d05d" target=_blank style=font-weight:700>SUBSCRIBE</a>　<a href=/sitemap.xml target=_blank>sitemap</a><br>copyright <a href=/>赫赫文王</a>　2017-10-03 > 2021<br>power <a href=https://gohugo.io target=_blank>Hugo</a>　theme <a href=https://github.com/kujihhoe/HUGO-Theme-CJK target=_blank>CJK</a>　host <a href=https://app.netlify.com/sites/kqh/deploys target=_blank>Netlify</a><div style="margin:1em auto">——— <a href=/about>關 於</a> ———</div><ul><li>email&iMessage // me[at]kqh[dot]me</li><li>PGP // <a href="/kujihhoe (E2269D07) public.asc" target=_blank>E2269D07</a></li><li><a href=/223>文章推薦算法</a></li><li><a href=/224>文章統計算法</a></li><li><a href=/149>板式</a></li><li><a href=/recommendation/blogroll>博客集合 blogroll</a></li><li>1987</li></ul><script async src="https://www.googletagmanager.com/gtag/js?id=UA-108451819-1"></script><script>window.dataLayer=window.dataLayer||[];function gtag(){dataLayer.push(arguments)}gtag('js',new Date),gtag('config','UA-108451819-1')</script><link rel=stylesheet href=https://cdn.jsdelivr.net/npm/docsearch.js@2/dist/cdn/docsearch.min.css><script type=text/javascript src=https://cdn.jsdelivr.net/npm/docsearch.js@2/dist/cdn/docsearch.min.js></script><script type=text/javascript>docsearch({apiKey:'9b538ac6c3dacb030efa8d971bf15d1f',indexName:'kqh',inputSelector:'#algolia-autocomplete',debug:!1})</script></div></footer></body></html>