<!doctype html><html lang=zh-hk>
<head>
<meta charset=utf-8>
<meta name=viewport content="width=device-width,initial-scale=1">
<meta name=description content="舜典 【經韻樓集】說文劉字攷癸酉九月1813 說文無𭄘字，而有鐂字，注「殺也。」攷爾雅·釋詁左傳杜注成十三年、尙書孔傳般庚、君奭，皆曰「劉，殺也">
<meta name=generator content="Hugo 0.87.0">
<title>舜典 | 赫赫文王</title>
<link rel=canonical href=/read/book-of-documents-2/>
<link rel=stylesheet href=/css/base.min.ea4fa3f95f0a07802c4d8f78c05e1a57e180ff0a5bf8830f430e66d03e68f154.css integrity="sha256-6k+j+V8KB4AsTY94wF4aV+GA/wpb+IMPQw5m0D5o8VQ=" crossorigin=anonymous>
</head>
<body>
<div class=heading-wrap>
<nav class=banner-wrap>
<div class="banner a1">
<a href=/>主葉</a>
<a href=/#gallery>作品</a>
<details>
<summary>網誌</summary>
<div style="margin:auto -.5em auto 1em"><a href=/#discover>發現</a></div>
<div style="margin:auto -.5em auto 1em"><a href=/post>歸檔</a></div></details>
<details>
<summary>刊物</summary>
<div style="margin:auto -.5em auto 1em"><a href=/net>赫赫网摘</a></div>
<div style="margin:auto -.5em auto 1em"><a href=/xuekan>春秋學刊</a></div></details>
<details>
<summary>知識</summary>
<div style="margin:auto -.5em auto 1em"><a href=/read>赫赫蠹書</a></div>
<div style="margin:auto -.5em auto 1em"><a href=/tutorial>赫赫金鑰</a></div>
<div style="margin:auto -.5em auto 1em"><a href=/exam>考試筆記</a></div></details>
<details>
<summary>數據庫</summary>
<div style="margin:auto -.5em auto 1em"><a href=https://cal.kqh.me>赫赫曆藏</a></div>
<div style="margin:auto -.5em auto 1em"><a href=/#zanfu>赫赫讚府</a></div>
<div style="margin:auto -.5em auto 1em"><a href=/qinpu>赫赫琴藏</a></div>
<div style="margin:auto -.5em auto 1em"><a href=/#database>其他</a></div></details>
<a href="https://item.taobao.com/item.htm?id=629774535457" target=_blank>會員</a>
</div>
<div class="banner banner1">
<input id=algolia-autocomplete placeholder="【Algolia 搜索】輸入後無需回車" class=search>
</div>
</nav>
<br><br>
<header class=Heading>
<span class="heading-title a1 finder"><a href=/>赫赫文王</a>»<a href=/#wiki>知識</a>»<a class=DocSearch-lvl0 href=/read>赫赫蠹書</a>»<a href=/read/#04%e5%b0%99%e6%9b%b8>04尙書</a>»</span>
<h1 class="DocSearch-lvl1 heading-title a1 article">舜典</h1>
</header>
<section class=article-front>
<div class=article-card-container>
<div class=article-card-content style=background-image:url(https://pic.imgdb.cn/item/5f2d412814195aa594f276a3.jpg)></div>
</div>
<div class=article-info>
<div class="des-base des-des a1">
<time datetime=2019-05-20>
2019-05-20
</time>
</div>
<div class="des-base des-des a1">
<span>13566 字</span>
<span class=svg><a href=https://github.com/kujihhoe/HUGO-Theme-CJK/blob/master/content/read/04-%e5%b0%99%e6%9b%b8/002-%e8%88%9c%e5%85%b8.md target=_blank><svg xmlns="http://www.w3.org/2000/svg" viewBox="0 0 496 512"><path d="M165.9 397.4c0 2-2.3 3.6-5.2 3.6-3.3.3-5.6-1.3-5.6-3.6.0-2 2.3-3.6 5.2-3.6 3-.3 5.6 1.3 5.6 3.6zm-31.1-4.5c-.7 2 1.3 4.3 4.3 4.9 2.6 1 5.6.0 6.2-2s-1.3-4.3-4.3-5.2c-2.6-.7-5.5.3-6.2 2.3zm44.2-1.7c-2.9.7-4.9 2.6-4.6 4.9.3 2 2.9 3.3 5.9 2.6 2.9-.7 4.9-2.6 4.6-4.6-.3-1.9-3-3.2-5.9-2.9zM244.8 8C106.1 8 0 113.3.0 252c0 110.9 69.8 205.8 169.5 239.2 12.8 2.3 17.3-5.6 17.3-12.1.0-6.2-.3-40.4-.3-61.4.0.0-70 15-84.7-29.8.0.0-11.4-29.1-27.8-36.6.0.0-22.9-15.7 1.6-15.4.0.0 24.9 2 38.6 25.8 21.9 38.6 58.6 27.5 72.9 20.9 2.3-16 8.8-27.1 16-33.7-55.9-6.2-112.3-14.3-112.3-110.5.0-27.5 7.6-41.3 23.6-58.9-2.6-6.5-11.1-33.3 2.6-67.9 20.9-6.5 69 27 69 27 20-5.6 41.5-8.5 62.8-8.5s42.8 2.9 62.8 8.5c0 0 48.1-33.6 69-27 13.7 34.7 5.2 61.4 2.6 67.9 16 17.7 25.8 31.5 25.8 58.9.0 96.5-58.9 104.2-114.8 110.5 9.2 7.9 17 22.9 17 46.4.0 33.7-.3 75.4-.3 83.6.0 6.5 4.6 14.4 17.3 12.1C428.2 457.8 496 362.9 496 252 496 113.3 383.5 8 244.8 8zM97.2 352.9c-1.3 1-1 3.3.7 5.2 1.6 1.6 3.9 2.3 5.2 1 1.3-1 1-3.3-.7-5.2-1.6-1.6-3.9-2.3-5.2-1zm-10.8-8.1c-.7 1.3.3 2.9 2.3 3.9 1.6 1 3.6.7 4.3-.7.7-1.3-.3-2.9-2.3-3.9-2-.6-3.6-.3-4.3.7zm32.4 35.6c-1.6 1.3-1 4.3 1.3 6.2 2.3 2.3 5.2 2.6 6.5 1 1.3-1.3.7-4.3-1.3-6.2-2.2-2.3-5.2-2.6-6.5-1zm-11.4-14.7c-1.6 1-1.6 3.6.0 5.9 1.6 2.3 4.3 3.3 5.6 2.3 1.6-1.3 1.6-3.9.0-6.2-1.4-2.3-4-3.3-5.6-2z"/></svg></a></span>
</div>
<div class="des-base des-des des-tag a1">
<span>作者
<a href=/author/%e6%9f%af%e6%a3%8b%e7%80%9a%e5%ad%b8>@柯棋瀚學</a></span>
　<span>標籤
<a href=/tags/%e5%8e%9f%e5%85%b8>#原典</a></span>
　<span>學科
<a href=/read#04%e5%b0%99%e6%9b%b8>#04尙書</a>
</div>
<div class="des-base des-des des-tag a1">
<span>版權 </span><a rel="license noopener" href=https://creativecommons.org/licenses/by-nc-sa/4.0/deed.zh target=_blank>CC BY-NC-SA 4.0</a>，非商業用途可隨意使用
</div>
</section>
</div>
<main>
<div class=vertical-wrap>
<aside class=toc>
<li class=toc-item><nav id=TableOfContents>
<ul>
<li><a href=#舜典>舜典</a>
<ul>
<li></li>
</ul>
</li>
</ul>
</nav></li>
</aside>
<article class="DocSearch-content vertical">
<h2 id=舜典>舜典</h2>
<p>【經韻樓集】說文劉字攷癸酉九月1813</p>
<p>說文無𭄘字，而有鐂字，注「殺也。」攷<v>爾雅·釋詁</v><v>左傳</v>杜注<n>成十三年</n>、<v>尙書孔傳</v><n>般庚、君奭</n>，皆曰「劉，殺也。」則鐂必𭄘之誤可知矣。說解無「从金、畱聲」之語，則鼎臣所據謬誤殘缺可知矣。楚金云：左金、右丣、丣下有刀，刀字屈曲轉寫譌田，其說是矣。況<v>竹部</v>有𥷢，水部有𤄉，皆𭄘聲。書內又有𭄘：「𭄘杙」「𭄘向」「𭄘歆」。以許訂許，金部當正篆作𭄘，<v>補解</v>云「从金、刀、丣聲」，斷乎不易。凡不知鐂篆卽𭄘篆之譌者，妄也。</p>
<p>若夫𭄘之从丣聲，不从戼聲，則又斷乎不易。許書：戼，冒也，象開門之形。丣，古文酉，就也，閉門象。戼丣古音同在音均弟三部，卯聲之字有昴、貿字，丣聲之字有𤥗、𦯄<n>作茆者非</n>、桺<n>今作柳，非。許解云「丣聲。丣，古文酉。」</n>駵<n>今說文譌作驑</n>⋯⋯畱、𡋲<n>此字獨从畱，會意，非形聲，上不當从戼可知。陽冰妄人，乃云「从卯，卯時人不臥。」楚金載諸袪妄矣。</n>𥥹<n>今說文譌𥥺，考<v>釋文</v>此字音力救、力到二反，必是丣聲。</n>𡘣<n>今說文譌奅。考漢書𥥹、𡘣通用，則𡘣亦丣聲可知也。</n>諸字，而𭄘字隸俗从卯，以便結構，猶夫他字，不足爲怪。獨卯金刀之說，漢之帝王臣庶，無不惑之，沿至於今，罕知其謬。許君之造<v>說文</v>也，所以正一切不合孔氏古文，謬於史籒之野言者也。卯金刀其一也，而不列之，「馬頭人」「人持十」「屈中」「止句」、以「豖」爲「豕」、以「彖」爲「彖」之列者，業經舉例，可以類推也。<v>王莽傳</v><v>光武本紀</v><v>春秋演孔圖</v><v>春秋漢含孶</v>皆言「卯金刀」，而何休注<v>公羊傳</v>亦有「東卯、西金，漢姓卯金刀」之語，葢祕緯圖讖、歌謠野說，莫不析字爲之，不顧倉、籒六書之理，小言破義，邪說誣民，康成用緯，尙擇其是者，邵公則兼取鄙俗，許君字必作劉从丣，旣已盡埽氛霿，何至今學者尙惑於「東卯西金」也？葢形聲一書，旣取曡韵，必兼雙聲，故戼丣同在古音弟三部，而龤聲則皆取諸曡韵又雙聲者，劉之不可丣聲，猶昴貿之不可丣聲也。</p>
<p>若<v>吳志虞翻傳</v>注一條，學者多不能讀，今試爲理解之。<v>堯典</v>今文本作「桺谷」，或作「桺穀」，見於<v>尙書大傳</v>及<v>周禮注</v>者是也。今之<v>古文尙書</v>作「昧谷」者，鄭注所定也。<v>翻別傳</v>曰「鄭所注<v>尙書</v>，古大篆丣字<n>此句丣字今爲卯</n>讀當爲桺，古桺丣同字<n>此句今刻柳卯</n>，而以爲昧。」此仲翔以古文讀同今文，求諸曡韵也。<n>桺丣同字，謂古字丣可代桺，故<v>古文尙書</v>丣谷卽桺谷。</n>鄭之必讀爲昧者，葢求諸雙聲。鄭所據壁中古文，必本作丣字，丣昧雙聲，故以爲昧，仲翔未悉其微意也。要據二家之說，戼丣本不爲一字了然，是以裴世期云「翻謂古桺丣同字<n>今刻丣譌戼</n>，竊謂其言爲然<n>謂桺丣同字，非謂戼丣同</n>，故畱𭄘𦕼桺四字<n>今刻皆譌从卯</n>同用此字，以從聲故也<n>此字謂丣字</n>，與日辰卯字字異音異<n>「字異」今刻本多譌作「字同」，不知世期分別二字之異了了，語意甚明，觀下文乃更可見。葢自漢後作隸者，𭄘畱𦕼桺字多从戼，仲翔所云「古桺丣同字」，俗或不解，故世期辨别之</n>。然<v>漢書·王莽傳</v>論卯金刀，故以爲日辰之卯<n>觀此可知从卯之劉爲異說</n>，今未能詳正<n>世期不能剖決</n>，然世多亂之。」觀虞、裴之言，正可見戼丣不同字，𭄘畱从丣不从卯，而今人乃誤以爲戼丣無二字，𭄘畱从戼不从丣之證。甚矣其惑也！戼丣俗旣不分，以致經書淆亂，然有不能淆者：<v>詩·泮水</v>𦯄字，見說文「鳬葵也。」音桺。韋昭：萌藻反，則字必作茆。<v>周禮</v>茆菹，鄭大夫讀茆爲茅，杜子春讀茆如卯，其字皆从戼，若康成訓鳬葵，則字作𦯄，皆彼此所據之字不同。學者知虞、裴卯丣之辨，知雙聲之說，則知卯金刀之出於讖緯里言，叔重所不取之意。</p>
<p>因沈生濤書來，甚言卯金可信，且誣<v>說文</v>本無从丣之字，因略論之。沈生又云𭄘畱𦕼等下皆不云「丣古文酉」。<v>說文</v>之例不如此。愚與江君子蘭汜覽<v>說文</v>全書，用古文爲龤聲，不注某古文某字，用籒文爲龤聲，不注某籒文某字者，葢百餘處，豈得據以爲疑耶！</p>
<p>【尙書今古文考證一古籍庫】<v>三國志虞翻傳</v>注「古大篆卯字讀當爲柳，古柳卯同字，而以爲昧。」⋯⋯按：說文丣爲古文酉字，卯爲春門，萬物以出，酉爲秋門，萬物以入，故秋曰丣谷。伏生書借柳作丣，如字讀之，今文之誤。漆書本作丣，鄭氏誤以爲卯而讀昧。翻又從今文以改古文，今從古文正作丣。〔莊述祖：他更多的是一種求是的態度，而不局限於今文。根據<v>說文</v>，以及王鳴盛對管子的考證<n>雖然沒說是借鑒了王鳴盛的</n>，認爲經文本來是「丣」；伏生在誦讀的時候，因爲丣和柳同音，所以假借作柳；鄭玄誤識為「戼」，雙聲訓爲昧；而虞翻根據柳的字形，認爲古文應該是卯。伏鄭虞三人都錯了，應該改為真正的壁中書，作丣。尙書今古文考證全部完了。這個異體字⋯⋯〕</p>
<p>【尙書今古文集解一】<v>三國志虞翻傳</v>注「古大篆卯字讀當爲栁。古柳丣同字，而以爲昧。」⋯⋯莊氏述祖曰「<v>說文</v>丣爲古文酉字，戼爲春門，萬物以岀，酉爲秋門，萬物以入。故秋曰丣谷。<v>伏生書</v>借栁作丣，如字讀之，今文之誤。漆書本作丣，鄭氏誤以爲戼而讀昧。翻又从今文以改古文。今當从古文，正作丣。」案：鄭注<v>周官</v>引此作「度西日柳穀」，亦用今文也，<v>書大傳</v>正作栁穀。<v>史記</v>「居西土日昧谷」，徐廣日「一作栁谷」。〔注意字形區別。劉逢祿並未提出自己的看法，則應該是默認。〕</p>
<p>【今文尙書經說考】分命和仲度西曰桺穀。</p>
<p><v>周禮天官縫人</v>「翣桺」注云「桺之言聚，諸飾之所聚。<v>書</v>曰『分命和仲度西曰桺穀。』」⋯⋯案：<v>尙書大傳虞傳</v>云「維元祀巡守四嶽，秋祀桺穀華山。」鄭注云「八月西巡守，祭桺穀之氣於華山也。」是作桺穀者，伏生今文也。<v>史記</v>舊本亦作桺谷，徐廣音義可證。谷與穀通。⋯⋯虞翻奏鄭解尙書違失事言「古大篆丣字讀當爲桺，古桺丣同字，而以爲昧。」案作昧谷者，古文也。鄭注古文尙書依賈逵所奏定為昧谷。爾雅曰「西至日所入爲大蒙。」淮南子云「日淪于蒙谷，是謂定昏。」蒙谷卽昧谷。日之將入，有蒙昧之象也。〔這一段沒什麼多說的，照抄王鳴盛的〕</p>
<p>申命和仲度西土曰桺谷。</p>
<p><v>史記五帝紀</v>「申命和仲凥西土曰昧谷。」<v>集解</v>曰「徐廣云：一無土字。西者，今天水之西縣也。駰案：鄭元曰『西者，隴西之西。今人謂之兌山。』」<v>索隱</v>曰「徐廣曰：昧一作桺，桺亦日入處地名。」案：据鄭君<v>周禮</v>注引<v>書</v>作「分命」，與上文羲仲同申字，疑傳寫之誤。<v>論衡</v>云「日出扶桑，暮入細桺」，故曰桺谷也。</p>
<p><v>尙書正義</v>曰「夏侯等書昧谷曰桺谷。」案：作昧谷者，鄭注<v>古文尙書</v>所改讀之字也。仲翔言「古桺丣同字而以爲昧」，又言「古大篆丣字反以爲昧」，此乃仲翔考之不審，誤仞戼字爲丣耳。<v>古文尙書</v>葢本作戼谷，丣戼二字形似易溷，故裴松之注亦以爲與日辰<strong>丣</strong>字字同音異也。段玉裁云「<v>周禮</v>翣桺注云『故書桺作橮<n>寫作上面是丣</n>，鄭司農讀爲桺。』橮<n>寫作上面是丣</n>從木貿聲，貿從貝戼聲。而先鄭讀橮爲桺，此於曡韻求之也。後鄭注尙書讀卯爲昧，此於雙聲求之也。正與<v>詩箋</v>茅蒐，韎聲，茅韎雙聲一例。若<v>尙書古文</v>是丣字，則鄭豈不能比合今文桺穀爲說？虞不細考，謂壁中與伏生合而妄譏鄭君，非是。</p>
<p>【今文尙書考證】宅西曰昧谷。</p>
<p>今文作度西土曰柳谷。<v>史記</v>曰「居西土曰昧谷。」<v>集解</v>曰「徐廣曰：一無土字。西者，今天水之西縣也。一作柳谷。駰案：鄭玄曰『西者，隴西之西，今人謂之兑山。』」<v>索隱</v>曰「徐廣曰：一作柳，柳亦日入處地名。」據徐說，<v>史記</v>本作柳。虞翻奏鄭解<v>尙書</v>違失事，言「古大篆丣字讀當爲柳，古柳丣同字，而以爲昧」。是自鄭君始改柳爲昧，<v>史記</v>不得先作昧谷，蓋卽後人據鄭本改之，如湯谷改暘谷之比耳。<v>書正義</v>引夏侯等<v>書</v>昧谷曰柳谷，是<v>今文尙書</v>作柳谷之明證。莊述祖說：「<v>說文</v>丣爲古文酉字。卯爲春門，萬物以出，酉爲秋門，萬物以入。故秋曰丣谷。<v>伏生書</v>借柳作丣，如字讀之，今文之誤。漆書本作丣，鄭氏誤以爲卯而讀昧，翻又從今文以改古文。今當從古文正作丣。」錫瑞案：莊說非是。<v>論衡·說日篇</v>云：「儒者論日旦出扶桑，暮入細柳。扶桑，東方地；細柳，西方野也。桑、柳，天地之際，日月常所出入之處。」蓋柳谷卽細柳之地，故<v>索隱</v>以爲日入處地名。東爲崵谷，西爲柳谷，相對爲義，不必作丣字。</p>
<p>一作度西曰柳穀。<v>周禮·天官·縫人</v>「翣柳」，鄭注云「柳之言聚，諸飾之所聚。<v>書</v>曰『分命和仲度西曰柳穀。』」賈疏云「書曰者，是濟南伏生<v>書傳</v>文。柳者，諸色所聚。日將没，其色赤，兼有餘色，故曰柳穀。」<v>大傳</v>曰「秋祀柳穀華山。」鄭注云「八月西巡守，祭柳穀之氣於華山也。柳，聚也。齊人語。」據此則<v>今文尙書</v>作谷，亦作穀。其實作穀字者，亦卽叚借爲谷。<v>大傳</v>用假借，<v>史記</v>、夏侯等<v>書</v>用本字，乃三家異文，谷與穀古通。<v>莊子</v>云「臧與穀二人相與牧羊」，崔譔本穀作谷，是其證也。柳谷乃日入處地名，鄭賈訓柳爲聚，非今文義。孫星衍據賈疏云「日將没，其色赤」，謂<v>說文</v>有𧹲字，云「日出之赤」，則穀當假借爲𧹲，說太鑿，不可從。 〔關鍵點是，虞翻說鄭注怎樣，皮錫瑞就據此認爲鄭玄首先提出這種說法，虞翻纔提出來。〕</p>
<hr>
<p>【尙書今古文集解一】〔概述了段玉裁的說法，沒有提出自己的看法，那就是默認了虞翻誤改字。而丣戼也是誤改字〕段云說文八猶背也，韋昭吳語傳北古之背字，虞翻不知鄭用古義而欲改注文作𠔁，玉篇汗簡用其說，皆云𠔁，古文別，非也。</p>
<p>【今文尙書經說考】分𠔁三苗。</p>
<p><v>史記五帝紀</v>分𠔁三苗。<v>集解</v>曰「鄭元曰：所竄三苗爲西裔諸侯者，猶爲惡，乃復分析流之。」<v>韓詩外傳</v>「三當舜之時，有苗不服，其不服者，衡山在南，岐山在北，左洞庭之陂，右彭蠡之水，由此險也。以其不服禹，請伐之，而舜不許曰吾喻敎，猶未竭也。久喻敎而有苗請服，天下聞之，皆薄禹之義而美舜之德。問曰：然則禹之德不及舜乎？曰：非然也。禹之所以請伐者，欲彰舜之德也，故善則稱君，過則稱己，臣下之義也。假使禹爲君，舜爲臣，亦如此而已矣夫。禹可謂達乎爲人臣之大體也。」<v>鹽鐵論論功篇</v>「有虞氏之時，三苗不服，禹欲伐之。舜曰「是吾德不喻也。退而修政，而三苗服不牧之地不覊之民，古聖王不加兵，不事力焉。以爲不足煩百姓而勞中國也。」<v>論衡率性篇</v>「三苗之民，或賢或不肖，堯舜齊之，恩敎加也。」</p>
<p>案：<v>論衡</v>此語蓋申釋虞舜所以分𠔁三苗之意也。其賢者撫之以恩，其不肖者施之以教，如此而有不遷善改過以化其惡者乎。此堯舜之德所以無思不服也。</p>
<p>分别三苗。</p>
<p><v>三國志孫權傳</v>權造爲漢吳盟曰：「昔共工亂象而高辛行師，有苗干度而虞舜征焉。」</p>
<p>案<v>三國志虞翻傳</v>注引翻奏尙書鄭注違失事曰：尙書分𠔁三苗，𠔁古别字，鄭注訓北，言北猶别也。若此之類，誠可怪也。今考<v>說文八部</v>云「𠔁，分也，从重八。八，别也，亦聲。」又𦫳部云：「⿱艹𠔁，戾也，从𦫳而𠔁。𠔁古文別。」据許言，𠔁爲古文别，知<v>今文尙書</v>或但作别字。鄭云𠔁猶别也，此乃以今文釋古文，本無違失，虞仲翔駮之非是。</p>
<p>【今文尙書考證】分北三苗。</p>
<p><v>論衡·率性篇</v>曰「三苗之民，或賢或不肖，堯舜齊之，恩教加也。」此蓋申釋舜所以分北三苗之意也。賢者撫之以恩，不肖者施之以教。孫星衍說「此三苗似非竄三危者。<v>韓詩外傳</v>云『當舜之時，有苗不服。其不服者，衡山在南，岐山在北，左洞庭之陂，右彭澤之水，由此險也。以其不服禹請伐之，而舜不許，曰：「吾喻教猶未竭也。」久喻教，而有苗民請服。』案：其事見<v>淮南子</v><v>鹽鐵論</v><v>說苑</v>諸書，堯時三苗已竄三危，此有苗不服，在楚荆州之地，是舜時三苗非堯時所竄也，故<v>吕氏春秋·召類篇</v>云『舜卻有苗，更易其俗。』<v>淮南·兵略訓</v>云『舜伐有苗。』<v>修務訓</v>云『舜南征三苗，道死蒼梧。』注云『三苗之國在彭蠡，舜時不服，故往征之。』<v>檀弓</v>云『舜葬於蒼梧之野。』鄭注云『舜征有苗而死，因葬焉。』<v>書</v>說舜曰『陟方乃死』。蒼梧於周南越之地，今爲郡。分北者，卽<v>吕氏春秋</v>所爲『卻』也。」</p>
<hr>
<p>【漢書】讒說殄行，震驚灷師。【師古】言讒巧之說，殄絕君子之行，震驚我眾。<n>卷六十四下<v>賈捐傳</v></n></p>
<p>【漢書卷七十五李尋傳】三載考績，三考黜陟。</p>
<p>【虞翻傳】虞翻字仲翔，會稽餘姚人也，〔吳書曰：翻少好學，有高氣。年十二，客有候其兄者，不過翻，翻追與書曰：「僕聞虎魄不取腐芥，磁石不受曲鍼，過而不存，不亦宜乎！」客得書奇之，由是見稱。〕太守王朗命爲功曹。孫策征會稽，翻時遭父喪，衰絰詣府門，朗欲就之，翻乃脫衰入見，勸朗避策。朗不能用，拒戰敗績，亡走浮海。翻追隨營護，到東部候官，候官長閉城不受，翻往說之，然後見納。〔吳書曰：翻始欲送朗到廣陵，朗惑王方平記，言「疾來邀我，南岳相求」，故遂南行。既至候官，又欲投交州，翻諫朗曰：「此妄書耳，交州無南岳，安所投乎？」乃止。〕朗謂翻曰：「卿有老母，可以還矣。」〔翻別傳曰：朗使翻見豫章太守華歆，圖起義兵。翻未至豫章，聞孫策向會稽，翻乃還。會遭父喪，以臣使有節，不敢過家，星行追朗至候官。朗遣翻還，然後奔喪。而傳云孫策之來，翻衰絰詣府門，勸朗避策，則爲大異。〕翻既歸，策復命爲功曹，待以交友之禮，身詣翻第。〔江表傳曰：策書謂翻曰：「今日之事，當與卿共之，勿謂孫策作郡吏相待也。」〕策好馳騁遊獵，翻諫曰：「明府用烏集之眾，驅散附之士，皆得其死力，雖漢高帝不及也。至於輕出微行，從官不暇嚴，吏卒常苦之。夫君人者不重則不威，故白龍魚服，困於豫且，白虵自放，劉季害之，願少留意。」策曰：「君言是也。然時有所思，端坐悒悒，有裨諶草創之計，是以行耳。」</p>
<p>〔吳書曰：策討山越，斬其渠帥，悉令左右分行逐賊，獨騎與翻相得山中。翻問左右安在，策曰：「悉行逐賊。」翻曰：「危事也！」令策下馬：「此草深，卒有驚急，馬不及縈策，但牽之，執弓矢以步。翻善用矛，請在前行。」得平地，勸策乘馬。策曰：「卿無馬奈何？」答曰：「翻能步行，日可二百里，自征討以來，吏卒無及翻者，明府試躍馬，翻能疏步隨之。」行及大道，得一鼓吏，策取角自鳴之，部曲識聲，小大皆出，遂從周旋，平定三郡。江表傳曰：策討黃祖，旋軍欲過取豫章，特請翻語曰：「華子魚自有名字，然非吾敵也。加聞其戰具甚少，若不開門讓城，金鼓一震，不得無所傷害，卿便在前具宣孤意。」翻即奉命辭行，徑到郡，請被褠葛巾與敵〖歆〗相見，謂歆曰：「君自料名聲之在海內，孰與鄙郡故王府君？」歆曰：「不及也。」翻曰：「豫章資糧多少？器仗精否？士民勇果孰與鄙郡？」又曰：「不如也。」翻曰：「討逆將軍智略超世，用兵如神，前走劉揚州，君所親見，南定鄙郡，亦君所聞也。今欲守孤城，自料資糧，已知不足，不早爲計，悔無及也。今大軍已次椒丘，僕便還去，明日日中迎檄不到者，與君辭矣。」翻既去，歆明旦出城，遣吏迎策。策既定豫章，引軍還吳，饗賜將士，計功行賞，謂翻曰：「孤昔再至壽春，見馬日磾，及與中州士大夫會，語我東方人多才耳，但恨學問不博，語議之間，有所不及耳。孤意猶謂未耳。卿博學洽聞，故前欲令卿一詣許，交見朝士，以折中國妄語兒。卿不願行，便使子綱；恐子綱不能結兒輩舌也。」翻曰：「翻是明府家寶，而以示人，人倘留之，則去明府良佐，故前不行耳。」策笑曰：「然。」因曰：「孤有征討事，未得還府，卿復以功曹爲吾蕭何，守會稽耳。」後三日，便遣翻還郡。臣松之以爲王、華二公於擾攘之時，抗猛銳之鋒，俱非所能。歆之名德，實高於朗，而江表傳述翻說華，云「海內名聲，孰與於王」，此言非也。然王公拒戰，華逆請服，實由孫策初起，名微眾寡，故王能舉兵，豈武勝哉？策後威力轉盛，勢不可敵，華量力而止，非必用仲翔之說也。若使易地而居，亦華戰王服耳。按吳歷載翻謂歆曰：「竊聞明府與王府君齊名中州，海內所宗，雖在東垂，常懷瞻仰。」歆答曰：「孤不如王會稽。」翻復問：「不審豫章精兵，何如會稽？」對曰：「大不如也。」翻曰：「明府言不如王會稽，謙光之譚耳；精兵不如會稽，實如尊教。」因述孫策才略殊異，用兵之奇，歆乃答云當去。此說爲勝也翻出，歆遣吏迎策。二說有不同。翻出爲富春長。策薨，諸長吏並欲出赴喪，翻曰：「恐鄰縣山民或有姦變，遠委城郭，必致不虞。」因留制服行喪。諸縣皆效之，咸以安寧。〔吳書曰：策薨，權統事。定武中郎將暠，策之從兄也，屯烏程，整帥吏士，欲取會稽。會稽聞之，使民守城以俟嗣主之命，因令人告諭暠。會稽典錄載翻說暠曰：「討逆明府，不竟天年。今攝事統眾，宜在孝廉，翻已與一郡吏士，嬰城固守，必欲出一旦之命，爲孝廉除害，惟執事圖之。」於是暠退。臣松之案：此二書所說策亡之時，翻猶爲功曹，與本傳不同。〕</p>
<p>後翻州舉茂才，漢召爲侍御史，曹公爲司空辟，皆不就。</p>
<p>〔吳書曰：翻聞曹公辟，曰：「盜跖欲以餘財污良家邪？」遂拒不受。</p>
<p>翻與少府孔融書，幷示以所著易注。融答書曰：「聞延陵之理樂，覩吾子之治易，乃知東南之美者，非徒會稽之竹箭也。又觀象雲物，察應寒溫，原其禍福，與神合契，可謂探賾窮通者也。」會稽東部都尉張紘又與融書曰：「虞仲翔前頗爲論者所侵，美寶爲質，彫摩益光，不足以損。」孫權以爲騎都尉。翻數犯顏諫爭，權不能悅，又性不協俗，多見謗毀，坐徙丹楊涇縣。呂蒙圖取關羽，稱疾還建業，以翻兼知醫術，請以自隨，亦欲因此令翻得釋也。後蒙舉軍西上，南郡太守麋芳開城出降。蒙未據郡城而作樂沙上，翻謂蒙曰：「今區區一心者麋將軍也，城中之人豈可盡信，何不急入城持其管籥乎？」蒙即從之。時城中有伏計，賴翻謀不行。關羽既敗，權使翻筮之，得兌下坎上，節，五爻變之臨，翻曰：「不出二日，必當斷頭。」果如翻言。權曰：「卿不及伏羲，可與東方朔爲比矣。」魏將于禁爲羽所獲，繫在城中，權至釋之，請與相見。他日，權乘馬出，引禁併行，翻呵禁曰：「爾降虜，何敢與吾君齊馬首乎！」欲抗鞭擊禁，權呵止之。後權于樓船會群臣飲，禁聞樂流涕，翻又曰：「汝欲以偽求免邪？」權悵然不平。</p>
<p>〔吳書曰：後權與魏和，欲遣禁還歸北，翻復諫曰：「禁敗數萬眾，身爲降虜，又不能死。北習軍政，得禁必不如所規。還之雖無所損，猶爲放盜，不如斬以令三軍，示爲人臣有二心者。」權不聽。群臣送禁，翻謂禁曰：「卿勿謂吳無人，吾謀適不用耳。」禁雖爲翻所惡，然猶盛歎翻，魏文帝常爲翻設虛坐。權既爲吳王，歡宴之末，自起行酒，翻伏地陽醉，不持。權去，翻起坐。權於是大怒，手劍欲擊之，侍坐者莫不惶遽，惟大司農劉基起抱權諫曰：「大王以三爵之後手殺善士，雖翻有罪，天下孰知之？且大王以能容賢畜眾，故海內望風，今一朝棄之，可乎？」權曰：「曹孟德尙殺孔文舉，孤於虞翻何有哉？」基曰：「孟德輕害士人，天下非之。大王躬行德義，欲與堯、舜比隆，何得自喻於彼乎？」翻由是得免。權因敕左右，自今酒後言殺，皆不得殺。翻嘗乘船行，與麋芳相逢，芳船上人多慾令翻自避，先驅曰：「避將軍船！」翻厲聲曰：「失忠與信，何以事君？傾人二城，而稱將軍，可乎？」芳闔戶不應而遽避之。後翻乘車行，又經芳營門，吏閉門，車不得過。翻復怒曰：「當閉反開，當開反閉，豈得事宜邪？」芳聞之，有慚色。翻性疏直，數有酒失。權與張昭論及神仙，翻指昭曰：「彼皆死人，而語神仙，世豈有仙人也！」權積怒非一，遂徙翻交州。雖處罪放，而講學不倦，門徒常數百人。</p>
<p>〔翻別傳曰：權即尊號，翻因上書曰：「陛下膺明聖之德，體舜、禹之孝，歷運當期，順天濟物。奉承策命，臣獨抃舞。罪棄兩絕，拜賀無階，仰瞻宸極，且喜且悲。臣伏自刻省，命輕雀鼠，性輶毫釐，罪惡莫大，不容於誅，昊天罔極，全宥九載，退當念戮，頻受生活，復偷視息。臣年耳順，思咎憂憤，形容枯悴，髮白齒落，雖未能死，自悼終沒，不見宮闕百官之富，不覩皇輿金軒之飾，仰觀巍巍眾民之謠，傍聽鍾鼓侃然之樂，永隕海隅，棄骸絕域，不勝悲慕，逸豫大慶，悅以忘罪。」〕</p>
<p>又爲老子、論語、國語訓注，皆傳於世。〔翻別傳曰：翻初立易注，奏上曰：「臣聞六經之始，莫大陰陽，是以伏羲仰天縣象，而建八卦，觀變動六爻爲六十四，以通神明，以類萬物。臣高祖父故零陵太守光，少治孟氏易，曾祖父故平輿令成，纘述其業，至臣祖父鳳爲之最密。臣亡考故日南太守歆，受本於鳳，最有舊書，世傳其業，至臣五世。前人通講，多玩章句，雖有祕說，於經疏闊。臣生遇世亂，長於軍旅，習經於枹鼓之間，講論於戎馬之上，蒙先師之說，依經立注。又臣郡吏陳桃夢臣與道士相遇，放髮被鹿裘，布易六爻，撓其三以飲臣，臣乞盡吞之。道士言易道在天，三爻足矣。豈臣受命，應當知經！所覽諸家解不離流俗，義有不當實，輒悉改定，以就其正。孔子曰：『乾元用九而天下治。』聖人南面，蓋取諸離，斯誠天子所宜協陰陽致麟鳳之道矣。謹正書副上，惟不罪戾。」翻又奏曰：「經之大者，莫過於易。自漢初以來，海內英才，其讀易者，解之率少。至孝靈之際，潁川荀諝號爲知易，臣得其注，有愈俗儒，至所說西南得朋，東北喪朋，顛倒反逆，了不可知。孔子歎易曰：『知變化之道者，其知神之所爲乎！』以美大衍四象之作，而上爲章首，尤可怪笑。又南郡太守馬融，名有俊才，其所解釋，復不及諝。孔子曰『可與共學，未可與適道』，豈不其然！若乃北海鄭玄，南陽宋忠，雖各立注，忠小差玄而皆未得其門，難以示世。」又奏鄭玄解尙書違失事目：「臣聞周公制禮以辨上下，孔子曰『有君臣然後有上下，有上下然後禮義有所錯』，是故尊君卑臣，禮之大司也。伏見故徵士北海鄭玄所注尙書，以顧命康王執瑁，古『月』似『同』，從誤作『同』，既不覺定，復訓爲杯，謂之酒杯；成王疾困憑几，洮頮爲濯，以爲澣衣成事，『洮』字虛更作『濯』，以從其非；又古大篆『丱』字讀當爲『柳』，古『柳』『丱』同字，而以爲昧；『分北三苗』，『北』古『別』字，又訓北，言北猶別也。若此之類，誠可怪也。玉人職曰天子執瑁以朝諸侯，謂之酒杯；天子頮面，謂之澣衣；古篆『丱』字，反以爲昧。甚違不知蓋闕之義。於此數事，誤莫大焉，宜命學官定此三事。又馬融訓註亦以爲同者大同天下，今經益『金』就作『銅』字，詁訓言天子副璽，雖皆不得，猶愈於玄。然此不定，臣沒之後，而奮乎百世，雖世有知者，懷謙莫或奏正。又玄所注五經，違義尤甚者百六十七事，不可不正。行乎學校，傳乎將來，臣竊恥之。」翻放棄南方，云「自恨疏節，骨體不媚，犯上獲罪，當長沒海隅，生無可與語，死以青蠅爲弔客，使天下一人知己者，足以不恨。」以典籍自慰，依易設象，以占吉凶。又以宋氏解玄頗有繆錯，更爲立法，幷著明楊、釋宋以理其滯。臣松之案：翻云「古大篆『丱』字讀當言『柳』，古『柳』『丱』同字」，竊謂翻言爲然。故「劉」「留」「聊」「柳」同用此字，以從聲故也，與日辰「卯」字字同音異。然漢書王莽傳論卯金刀，故以爲日辰之「卯」，今未能詳正。然世多亂之，故翻所說云。荀諝，荀爽之別名。初，山陰丁覽，太末徐陵，或在縣吏之中，或眾所未識，翻一見之，便與友善，終成顯名。〔會稽典錄曰：覽字孝連，八歲而孤，家又單微，清身立行，用意不苟，推財從弟，以義讓稱。仕郡至功曹，守始平長。爲人精微絜淨，門無雜賓。孫權深貴待之，未及擢用，會病卒，甚見痛惜，殊其門戶。覽子固，字子賤，本名密，避滕密，改作固。固在襁褓中，闞澤見而異之，曰：「此兒後必致公輔。」固少喪父，獨與母居，家貧守約，色養致敬，族弟孤弱，與同寒溫。翻與固同僚書曰：「丁子賤塞淵好德，堂構克舉，野無遺薪，斯之爲懿，其美優矣。令德之後，惟此君嘉耳。」歷顯位，孫休時固爲左御史大夫，孫晧即位，遷司徒。晧悖虐，固與陸凱、孟宗同心憂國，年七十六卒。子彌，字欽遠，仕晉，至梁州刺史。孫潭，光祿大夫。徐陵字元大，歷三縣長，所在著稱，遷零陵太守。時朝廷俟以列卿之位，故翻書曰：「元大受上卿之遇，叔向在晉，未若於今。」其見重如此。陵卒，僮客土田或見侵奪，駱統爲陵家訟之，求與丁覽、卜清等爲比，權許焉。陵子平，字伯先，童齓知名，翻甚愛之，屢稱歎焉。諸葛恪爲丹楊太守，討山越，以平威重思慮，可與效力，請平爲丞，稍遷武昌左部督，傾心接物，士卒皆爲盡力。初，平爲恪從事，意甚薄，及恪輔政，待平益疏。恪被害，子建亡走，爲平部曲所得，平使遣去，別爲佗軍所獲。平兩婦歸宗，敬奉情過乎厚。其行義敦篤，皆此類也。在南十餘年，年七十卒。〔吳書曰：翻雖在徙棄，心不忘國，常憂五谿宜討，以遼東海絕，聽人使來屬，尙不足取，今去人財以求馬，既非國利，又恐無獲。欲諫不敢，作表以示呂岱，岱不報，爲愛憎所白，復徙蒼梧猛陵。江表傳曰：後權遣將士至遼東，於海中遭風，多所沒失，權悔之，乃令曰：「昔趙簡子稱諸君之唯唯，不如周舍之諤諤。虞翻亮直，善於盡言，國之周舍也。前使翻在此，此役不成。」促下問交州，翻若尙存者，給其人船，發遣還都；若以亡者，送喪還本郡，使兒子仕宦。會翻已終。〕歸葬舊墓，妻子得還。〔會稽典錄曰：孫亮時，有山陰朱育，少好奇字，凡所特達，依體象類，造作異字千名以上。仕郡門下書佐。太守濮陽興正旦宴見掾吏，言次，問：「太守昔聞朱潁川問士於鄭召公，韓吳郡問士於劉聖博，王景興問士於虞仲翔，嘗見鄭、劉二答而未覩仲翔對也。欽聞國賢，思覩盛美有日矣，書佐寧識之乎？」育對曰：「往過習之。昔初平末年，王府君以淵妙之才，超遷臨郡，思賢嘉善，樂采名俊，問功曹虞翻曰：『聞玉出崑山，珠生南海，遠方異域，各生珍寶。且曾聞士人歎美貴邦，舊多英俊，徒以遠於京畿，含香未越耳。功曹雅好博古，寧識其人邪？』翻對曰：『夫會稽上應牽牛之宿，下當少陽之位，東漸巨海å，西通五湖，南暢無垠，北渚浙江，南山攸居，實爲州鎮，昔禹會群臣，因以命之。山有金木鳥獸之殷，水有魚鹽珠蚌之饒，海嶽精液，善生俊異，是以忠臣係踵，孝子連閭，下及賢女，靡不育焉。』王府君笑曰：『地勢然矣，士女之名可悉聞乎？』翻對曰：『不敢及遠，略言其近者耳。往者孝子句章董黯，盡心色養，喪致其哀，單身林野，鳥獸歸懷，怨親之辱，白日報讎，海內聞名，昭然光著。太中大夫山陰陳囂，漁則化盜，居則讓鄰，感侵退藩，遂成義里，攝養車嫗，行足厲俗，自揚子雲等上書薦之，粲然傳世。太尉山陰鄭公，清亮質直，不畏彊禦。魯相山陰鍾離意，稟殊特之姿，孝家忠朝，宰縣相國，所在遺惠，故取養有君子之謩，魯國有丹書之信。及陳宮、費齊皆上契天心，功德治狀，記在漢籍，有道山陰趙曄，徵士上虞王充，各洪才淵懿，學究道源，著書垂藻，駱驛百篇，釋經傳之宿疑，解當世之槃結，或上窮陰陽之奧祕，下攄人情之歸極。交阯刺史上虞綦毋俊，拔濟一郡，讓爵土之封。決曹掾上虞孟英，三世死義。主簿句章梁宏，功曹史餘姚駟勳，主簿句章鄭雲，皆敦終始之義，引罪免居。門下督盜賊餘姚伍隆，鄮莫候反。主簿任光，章安小吏黃他，身當白刃，濟君於難。揚州從事句章王脩，委身授命，垂聲來世。河內太守上虞魏少英，遭世屯蹇，忘家憂國，列在八俊，爲世英彥。尙書烏傷楊喬，桓帝妻以公主，辭疾不納。近故太尉上虞朱公，天姿聰亮，欽明神武，策無失謨，征無遺慮，是以天下義兵，思以爲首。上虞女子曹娥，父溺江流，投水而死，立石碑紀，炳然著顯。』王府君曰：『是既然矣，潁川有巢、許之逸軌，吳有太伯之三讓，貴郡雖士人紛紜，於此足矣。』翻對曰：『故先言其近者耳，若乃引上世之事，及抗節之士，亦有其人。昔越王翳讓位，逃于巫山之穴，越人薰而出之，斯非太伯之儔邪？且太伯外來之君，非其地人也。若以外來言之，則大禹亦巡於此而葬之矣。鄞大里黃公，絜己暴秦之世，高祖即阼，不能一致，惠帝恭讓，出則濟難。徵士餘姚嚴遵，王莽數聘，抗節不行，光武中興，然後俯就，矯手不拜，志陵雲日。皆著於傳籍，較然彰明，豈如巢、許，流俗遺譚，不見經傳者哉？』王府君笑曰：『善哉話言也！賢矣，非君不著。太守未之前聞也。』」濮陽府君曰：「御史所云，既聞其人，亞斯已下，書佐寧識之乎？」育曰：「瞻仰景行，敢不識之？近者太守上虞陳業，絜身清行，志懷霜雪，貞亮之信，同操柳下，遭漢中微，委官棄祿，遁迹黟歙，以求其志，高邈妙蹤，天下所聞，故桓文〖桓文林〗遺之尺牘之書，比竟三高。其聰明大略，忠直謇諤，則侍御史餘姚虞翻、偏將軍烏傷駱統。其淵懿純德，則太子少傅山陰闞澤，學通行茂，作帝師儒。其雄姿武毅，立功當世，則後將軍賀齊，勳成績著。其探極祕術，言合神明，則太史令上虞吳範。其文章之士，立言粲盛，則御史中丞句章任奕，鄱陽太守章安虞翔，各馳文檄，曄若春榮。處士鄧〖鄮〗盧敍，弟犯公憲，自殺乞代。吳寧斯敦、山陰祁庚、上虞樊正，咸代父死罪。其女則松陽柳朱、永寧瞿素〖翟素〗，或一醮守節，喪身不顧，或遭寇劫賊，死不虧行。皆近世之事，尙在耳目。」府君曰：「皆海內之英也。吾聞秦始皇二十五年，以吳越地爲會稽郡，治吳。漢封諸侯王，以何年復爲郡，而分治於此？」育對曰：「劉賈爲荊王，賈爲英布所殺，又以劉濞爲吳王。景帝四年，濞反誅，乃復爲郡，治於吳。元鼎五年，除東越，因以其地爲治，幷屬於此，而立東部都尉，後徙章安。陽朔元年，又徙治鄞，或有寇害，復徙句章。到永建四年，劉府君上書，浙江之北，以爲吳郡，會稽還治山陰。自永建四年歲在己巳，以至今年，積百二十九歲。」府君稱善。是歲，吳之太平三年，歲在丁丑。育後仕朝，常在臺閣，爲東觀令，遙拜清河太守，加位侍中，推刺占射，文藝多通。</p>
<p>翻有十一子，第四子汜最知名，永安初，從選曹郎爲散騎中常侍，後爲監軍使者，討扶嚴，病卒。〔會稽典錄曰：汜字世洪，生南海，年十六，父卒，還鄉里。孫綝廢幼主，迎立琅邪王休。休未至，綝欲入宮，圖爲不軌，召百官會議，皆惶怖失色，徒唯唯而已。汜對曰：「明公爲國伊周，處將相之位，擅廢立之威，將上安宗廟，下惠百姓，大小踴躍，自以伊霍復見。今迎王未至，而欲入宮，如是，群下搖蕩，眾聽疑惑，非所以永終忠孝，揚名後世也。」綝不懌，竟立休。休初即位，汜與賀邵、王蕃、薛瑩俱爲散騎中常侍。以討扶嚴功拜交州刺史、冠軍將軍、餘姚侯，尋卒。〕汜弟忠，宜都太守；〔會稽典錄曰：忠字世方，翻第五子。貞固幹事，好識人物，造吳郡陸機於童齓之年，稱上虞魏遷於無名之初，終皆遠致，爲著聞之士。交同縣王岐於孤宦之族，仕進先至宜都太守，忠乃代之。晉征吳，忠與夷道監陸晏、晏弟中夏督景堅守不下，城潰被害。忠子譚，字思奧。晉陽秋稱譚清貞有檢操，外如退弱，內堅正有膽幹。仕晉，歷位內外，終於衛將軍，追贈侍中左光祿大夫，開府儀同三司。〕聳，越騎校尉，累遷廷尉，湘東、河間太守；〔會稽典錄曰：聳字世龍，翻第六子也。清虛無欲，進退以禮，在吳歷清官，入晉，除河間相，王素聞聳名，厚敬禮之。聳抽引人物，務在幽隱孤陋之中。時王岐難聳，以高士所達，必合秀異，聳書與族子察曰：「世之取士，曾不招未齒於丘園，索良才於總猥，所譽依已成，所毀依已敗，此吾所以歎息也。」聳疾俗喪祭無度，弟昺卒，祭以少牢，酒飯而已，當時族黨並遵行之。〕昺，廷尉尙書，濟陰太守。〔會稽典錄曰：昺字世文，翻第八子也。少有倜儻之志，仕吳黃門郎，以捷對見異，超拜尙書侍中。晉軍來伐，遣昺持節都督武昌已上諸軍事，昺先上還節蓋印綬，然後歸順。在濟陰，抑彊扶弱，甚著威風。</p>
<h4 id=曰重華協于帝>曰重華協于帝，</h4>
<p>〔p37◉史公把舜的名字叫重華，〕孔安國p72華謂文𢛳，言其灮文重合於堯。</p>
<p>〔p38舜的家庭故事。p45跟p36有些重複。〕</p>
<h4 id=慎徽五典>慎徽五典。</h4>
<p>〔慎和五典〕孔安國。徽，美也。五典，五常之敎：父義、母慈、兄友、弟恭、子孝。◉非常儒學了。</p>
<h4 id=正月上日受終於文祖>正月上日，受終於文祖。</h4>
<p>〔文祖者，堯大祖也。〕孔安國p76文祖者，堯文𢛳之祖廟。</p>
<h4 id=肆類于上帝>肆類于上帝。</h4>
<p>〔p28遂類于上帝〕孔安國p76肆，遂也。</p>
<h4 id=遍于羣神>遍于羣神</h4>
<p>〔辨于羣神〕</p>
<h4 id=輯五瑞>輯五瑞。</h4>
<p>〔揖五瑞〕孔安國。輯，斂</p>
<h4 id=旣月乃日覲四岳>旣月，乃日覲四岳</h4>
<p>〔擇吉日月〕孔安國。乃日日見四岳……◉不同：擇吉日與日日</p>
<h4 id=格于藝祖>格于藝祖。</h4>
<p>〔至于祖禰廟〕孔安國。肰後歸告至文祖之廟。藝，文也。◉史公佀乎模糊的說是祖禰。</p>
<h4 id=敷奏以言>敷奏以言。</h4>
<p>〔徧告以言〕孔安國。敷，陳，奏，進也。</p>
<h4 id=象以典㓝流宥五㓝>象以典㓝，流宥五㓝。</h4>
<p>〔象以典㓝，流宥五㓝。〕孔安國p88象，法也。法用常㓝，用不越法。</p>
<h4 id=眚災肆赦怙終賊㓝>眚災肆赦，怙終賊㓝。</h4>
<p>〔眚烖過，赦；怙終賊，㓝。鄭玄：眚烖，爲人作患害者也。過失，雖有害則赦之。怙其姦邪，終身以爲殘賊，則用㓝之。〕孔安國。眚，過，災，害，肆，緩，賊，殺也。過而有害，當緩赦之。怙姦自終，當㓝殺之。◉兩者幾乎一致。</p>
<h4 id=流共工于幽州>流共工于幽州，</h4>
<p>〔於是舜歸而言於帝，請流共工於幽陵，◉史公加了這一說朙，舜仍然在重要問題上聽命于堯。〕◉驩兜在堯的旹候還是臣，被舜流放了，不是很奇怪嗎。</p>
<p>◉史記加了，授舜，則天下㝵其利而丹朱病……堯曰「終不以天下之病而利一人」這句話尙書中根本沒有。</p>
<h4 id=月正元日舜格于文祖>月正元日，舜格于文祖。</h4>
<p>◉上面說格于藝祖，爲何不一樣？</p>
<h4 id=食哉惟旹柔遠能邇惇𢛳允元而難任人蠻夷率服>食哉，惟旹！柔遠能邇，惇𢛳允元。而難任人，蠻夷率服。</h4>
<p>〔行厚𢛳，遠佞人〕孔安國。柔，安，邇，近，敦，厚也。元，善之長。任，佞，難，拒也。</p>
<h4 id=五服三就>五服三就。</h4>
<p>〔p47集解。馬融：大罪陳諸原野，次罪于市朝，同族適甸師氏。〕孔安國p100大罪於原野，大夫於朝，士於市◉不一樣</p>
<p>〔p53「自黃帝至舜、禹，皆同姓而異其國號」◉？〕</p>
<p>##大禹謨</p>
<h4 id=祗承于帝>祗承于帝</h4>
<p>孔安國p122內則敬承堯舜</p>
<h4 id=嘉言罔攸伏>嘉言罔攸伏，</h4>
<p>孔安國。攸：所。奇怪，爲何尙書有這些用法？攸不就只有修長的意思嗎？</p>
<h4 id=皇天眷命奄有四海爲天下君>皇天眷命，奄有四海，爲天下君。</h4>
<p>孔安國p124眷，視，奄，同。◉這裏爲何是益對舜說，馬上又跳到禹？原來此旹大禹還未爲天子。</p>
<h4 id=惠迪吉從逆凶惟影響>惠迪吉，從逆凶，惟影響。</h4>
<p>孔安國p125迪，道也。順道吉，……</p>
<h4 id=儆戒無虞>儆戒無虞，</h4>
<p>孔安國。虞：度。</p>
<h4 id=罔違道以干百姓之譽>罔違道以干百姓之譽，</h4>
<p>孔安國。干，求也。</p>
<h4 id=罔咈百姓以從己之欲>罔咈百姓以從己之欲。</h4>
<p>孔安國。咈：戾。</p>
<h4 id=水火金木土穀正𢛳利用厚生惟和>水火金木土穀，正𢛳利用厚生惟和。</h4>
<p>◉五行？大禹謨大槩是很晚出的了。</p>
<h4 id=地平天成六府三事允治>地平天成，六府三事允治，</h4>
<p>三事。</p>
<h4 id=皐陶邁種𢛳𢛳乃降黎民懷之>皐陶邁種𢛳，𢛳乃降，黎民懷之。</h4>
<p>孔安國。p129邁，行，種，布</p>
<h4 id=念茲在茲廢茲在茲>念茲在茲，廢茲在茲。</h4>
<p>◉原來不是心心念念的意思。</p>
<h4 id=罰弗及嗣賞延于丗>罰弗及嗣，賞延于丗</h4>
<p>◉緫覺熟悉。</p>
<h4 id=汝惟不矜天下莫與汝爭能惟汝不伐天下莫與汝爭功>汝惟不矜，天下莫與汝爭能；惟汝不伐，天下莫與汝爭功。</h4>
<p>孔安國p132自賢曰矜，自功曰伐◉對㝵太整齊。</p>
<h4 id=不自滿假>不自滿假，</h4>
<p>孔安國。假，大也。</p>
<h4 id=嘉乃丕績>嘉乃丕績。</h4>
<p>孔安國。丕：大。</p>
<h4 id=汝終陟元后>汝終陟元后。</h4>
<p>孔安國。大君，天子。</p>
<h4 id=人心惟危道心惟微惟精惟一允執厥中>人心惟危，道心惟微，惟精惟一，允執厥中。</h4>
<p>孔安國。危則難安，微則難朙。</p>
<h4 id=枚卜功臣惟吉之從>枚卜功臣，惟吉之從。</h4>
<p>孔安國p135枚卜：歷卜之而從其吉。</p>
<h4 id=昆命于元龜>昆命于元龜。</h4>
<p>昆：後。蔽：斷。習：因。</p>
<h4 id=正月朔旦受命于神宗>正月朔旦，受命于神宗。</h4>
<p>孔安國p136神宗，文祖之宗廟。◉爲何又是另一箇稱呼？</p>
<h4 id=肆予以爾眾士奉辭伐罪>肆予以爾眾士奉辭伐罪。</h4>
<p>孔安國p137肆，故也。</p>
<h4 id=爾尙一乃心力>爾尙一乃心力，</h4>
<p>孔安國。尙，庶幾。</p>
<h4 id=惟𢛳動天無遠弗屆>惟𢛳動天，無遠弗屆。</h4>
<p>孔安國p139屆，至也。</p>
<h4 id=夔夔齋慄瞽亦允若>夔夔齋慄，瞽亦允若。</h4>
<p>孔安國p140夔夔，悚懼之皃。</p>
<h4 id=七旬有苗格>七旬，有苗格。</h4>
<p>孔安國。三苗之國……去亰師二千五百里。似乎是根據禹貢？</p>
</article>
</div>
<nav class=pagi-wrap>
<div class="pagi a1">
<a class="pagi-item pagi-prev" href=/read/book-of-documents-4/><span class="des-base des-des">«« 上篇</span><br>皐陶謨</a>
<a class="pagi-item pagi-next" href=/read/book-of-documents-49/><span class="des-base des-des">下篇 »»</span><br>君陳</a>
</div>
</nav>
<div class=comment-wrap>
<div class=comment>
<div id=hyvor-talk-view></div>
<script type=text/javascript>var HYVOR_TALK_WEBSITE=1727,HYVOR_TALK_CONFIG={url:"https://kqh.me/read/book-of-documents-2/",id:"54102fd3e4764a6583d9c838b3bfd183"}</script>
<script async type=text/javascript src=//talk.hyvor.com/web-api/embed></script>
</div>
</div>
</main>
<footer class=footer-wrapper>
<nav class="col a2">
<ul style=margin-top:1em;font-size:1.2em>
<li><a href=/ target=_blank>主頁</a></li>
<li><a href="https://item.taobao.com/item.htm?id=629774535457" target=_blank>成爲會員</a></li>
<li><a href=/about/>關於</a>
<div class="des-base des-des" style=margin-top:-.5em;font-size:.7em>20-08-24</div></li>
<li><a href=/privacy/>隱私安全</a>
<div class="des-base des-des" style=margin-top:-.5em;font-size:.7em>20-09-11</div></li>
<li><a href=/links/>友鏈</a>
<div class="des-base des-des" style=margin-top:-.5em;font-size:.7em>20-08-13</div></li>
<li><a href=/release/>更新日誌</a>
<div class="des-base des-des" style=margin-top:-.5em;font-size:.7em>20-09-18</div></li>
<li><a href=/donate/>捐助我</a>
<div class="des-base des-des" style=margin-top:-.5em;font-size:.7em>20-08-12</div></li>
</ul>
<ul style=margin-top:.85em;font-size:1.2em>
<li><a href=/#gallery>作品</a></li>
<li><a href=https://thefaint.cc>情形於聲</a></li>
<div class="des-base des-des" style=font-size:.7em>网誌</div>
<li><a href=/#discover>發現</a></li>
<li><a href=/post>歸檔</a></li>
<div class="des-base des-des" style=font-size:.7em>刊物</div>
<li><a href=/net>赫赫网摘</a></li>
<li><a href=/xuekan>春秋學刊</a></li>
</ul>
<ul style=margin-top:1em;font-size:1.2em>
<div class="des-base des-des" style=font-size:.7em>知識</div>
<li><a href=/read>赫赫蠹書</a></li>
<li><a href=/tutorial>赫赫金鑰</a></li>
<li><a href=/exam>考試筆記</a></li>
<div class="des-base des-des" style=font-size:.7em>數據庫</div>
<li><a href=https://cal.kqh.me>赫赫曆藏</a></li>
<li><a href=/#zanfu>赫赫讚府</a></li>
<li><a href=/qinpu>赫赫琴藏</a></li>
<li><a href=/#database>其他</a></li>
</ul>
</nav>
<nav class="col a2">
<ul>
<h2>分類<span style=color:#d2c600;font-size:.7em> 12</span></h2>
<li><a href=https://kqh.me/categories/%E5%8F%B2/>史 91</a></li>
<li><a href=https://kqh.me/categories/%E7%B6%93/>經 72</a></li>
<li><a href=https://kqh.me/categories/%E7%94%9F%E6%B4%BB/>生活 57</a></li>
<li><a href=https://kqh.me/categories/%E7%90%B4/>琴 50</a></li>
<li><a href=https://kqh.me/categories/%E8%A5%8D/>襍 43</a></li>
<li><a href=https://kqh.me/categories/%E7%AB%99%E5%8B%99/>站務 19</a></li>
<li><a href=https://kqh.me/categories/%E5%93%B2%E7%A4%BE%E7%A7%91/>哲社科 18</a></li>
<li><a href=https://kqh.me/categories/%E6%9B%86/>曆 16</a></li>
<li><a href=https://kqh.me/categories/%E6%9B%B8/>書 11</a></li>
<li><a href=https://kqh.me/categories/%E6%BC%A2%E8%AA%9E/>漢語 9</a></li>
<li><a href=https://kqh.me/categories/%E5%BD%AB%E6%A2%93/>彫梓 8</a></li>
<li><a href=https://kqh.me/categories/%E6%96%87/>文 8</a></li>
</ul>
<ul>
<h2>系列<span style=color:#d2c600;font-size:.7em> 16</span></h2>
<li><a href=https://kqh.me/series/%E7%B4%80%E6%97%A5/>紀日 18</a></li>
<li><a href=https://kqh.me/series/%E8%AC%9B%E9%96%92%E8%AD%9A/>講閒譚 17</a></li>
<li><a href=https://kqh.me/series/%E5%8E%BB%E8%B5%B0%E8%B5%B0/>去走走 16</a></li>
<li><a href=https://kqh.me/series/%E7%AB%8B%E8%A8%80%E8%A8%98/>立言記 16</a></li>
<li><a href=https://kqh.me/series/%E3%A2%A7%E8%80%95%E8%A8%98/>㢧耕記 15</a></li>
<li><a href=https://kqh.me/series/%E9%9B%B2%E9%81%8A%E5%8D%9A%E7%89%A9/>雲遊博物 13</a></li>
<li><a href=https://kqh.me/series/%E8%A7%80%E5%BE%8C/>觀後 9</a></li>
<li><a href=https://kqh.me/series/%E4%B8%AD%E5%AD%B8/>中學 7</a></li>
<li><a href=https://kqh.me/series/%E3%A2%A7%E8%80%95%E7%9F%A5%E8%81%9E/>㢧耕知聞 6</a></li>
<li><a href=https://kqh.me/series/%E5%A2%A8%E6%B1%A0%E8%A8%98/>墨池記 5</a></li>
<li><a href=https://kqh.me/series/%E9%9B%A9%E8%8B%A5%E8%A8%98/>雩若記 5</a></li>
<li><a href=https://kqh.me/series/%E8%A8%AA%E7%90%B4%E8%A8%98/>訪琴記 4</a></li>
<li><a href=https://kqh.me/series/%E5%B0%BC%E5%87%A5%E8%A8%98/>尼凥記 1</a></li>
<li><a href=https://kqh.me/series/%E6%97%A0%E8%A1%BA%E8%A8%98/>无衺記 1</a></li>
<li><a href=https://kqh.me/series/%E7%8E%A8%E5%A3%B4%E8%A8%98/>玨壴記 1</a></li>
<li><a href=https://kqh.me/series/%E9%9A%B1%E9%BA%9F%E8%A8%98/>隱麟記 1</a></li>
</ul>
<ul>
<h2>作者<span style=color:#d2c600;font-size:.7em> 13</span></h2>
<li><a href=https://kqh.me/author/%E6%9F%AF%E6%A3%8B%E7%80%9A/>柯棋瀚 182</a></li>
<li><a href=https://kqh.me/author/%E6%9F%AF%E6%A3%8B%E7%80%9A%E5%AD%B8/>柯棋瀚學 101</a></li>
<li><a href=https://kqh.me/author/%E6%9F%AF%E6%A3%8B%E7%80%9A%E6%95%B4%E7%90%86/>柯棋瀚整理 91</a></li>
<li><a href=https://kqh.me/author/%E6%9F%AF%E6%A3%8B%E7%80%9A%E9%8C%84%E5%85%A5/>柯棋瀚錄入 23</a></li>
<li><a href=https://kqh.me/author/%E6%9D%8E%E6%B3%B0%E8%A1%A1/>李泰衡 13</a></li>
<li><a href=https://kqh.me/author/%E6%9F%AF%E6%A3%8B%E7%80%9A%E5%87%BA%E5%93%81/>柯棋瀚出品 8</a></li>
<li><a href=https://kqh.me/author/%E7%99%BD%E9%BA%B5%E9%A5%85%E9%A0%AD/>白麵饅頭 2</a></li>
<li><a href=https://kqh.me/author/%E5%90%B3%E7%89%A7/>吳牧 1</a></li>
<li><a href=https://kqh.me/author/%E6%97%A0%E9%81%A9/>无適 1</a></li>
<li><a href=https://kqh.me/author/%E6%A5%8A%E9%91%92%E7%90%AA/>楊鑒琪 1</a></li>
<li><a href=https://kqh.me/author/%E6%BD%98%E8%A5%BF%E9%BA%93/>潘西麓 1</a></li>
<li><a href=https://kqh.me/author/%E7%91%9A%E7%92%89%E7%90%B4%E7%A4%BE/>瑚璉琴社 1</a></li>
<li><a href=https://kqh.me/author/%E8%A7%A3%E8%88%AA/>解航 1</a></li>
<h2>備註<span style=color:#d2c600;font-size:.7em> 1</span></h2>
<li><a href=https://kqh.me/notes/%E8%AA%B2%E6%A5%AD/>課業 40</a></li>
<h2><a href=/tags>標籤<span style=font-size:.7em> 42</span></a></h2>
</ul>
</nav>
<div class="footer a2">
訂閱｜<a href=/index.xml target=_blank style=font-weight:700>RSS</a>　<a href="https://kujihhoe.us17.list-manage.com/subscribe/post?u=3fb7b2733301fbcf39ec69597&id=6819d3d05d" target=_blank style=font-weight:700>SUBSCRIBE</a>　<a href=/sitemap.xml target=_blank>sitemap</a><br>
copyright <a href=/>赫赫文王</a>　2017-10-03 > 2021<br>
power <a href=https://gohugo.io target=_blank>Hugo</a>　theme <a href=https://github.com/kujihhoe/HUGO-Theme-CJK target=_blank>CJK</a>　host <a href=https://app.netlify.com/sites/kqh/deploys target=_blank>Netlify</a>
<div style="margin:1em auto">——— <a href=/about>關 於</a> ———</div>
<ul>
<li>email&iMessage // me[at]kqh[dot]me</li>
<li>PGP // <a href="/kujihhoe (E2269D07) public.asc" target=_blank>E2269D07</a></li>
<li><a href=/223>文章推薦算法</a></li>
<li><a href=/224>文章統計算法</a></li>
<li><a href=/149>板式</a></li>
<li><a href=/recommendation/blogroll>博客集合 blogroll</a></li>
<li>2033</li>
</ul>
<script async src="https://www.googletagmanager.com/gtag/js?id=UA-108451819-1"></script>
<script>window.dataLayer=window.dataLayer||[];function gtag(){dataLayer.push(arguments)}gtag('js',new Date),gtag('config','UA-108451819-1')</script>
<link rel=stylesheet href=https://cdn.jsdelivr.net/npm/docsearch.js@2/dist/cdn/docsearch.min.css>
<script type=text/javascript src=https://cdn.jsdelivr.net/npm/docsearch.js@2/dist/cdn/docsearch.min.js></script>
<script type=text/javascript>docsearch({apiKey:'9b538ac6c3dacb030efa8d971bf15d1f',indexName:'kqh',inputSelector:'#algolia-autocomplete',debug:!1})</script>
</div>
</footer>
</body>
</html>